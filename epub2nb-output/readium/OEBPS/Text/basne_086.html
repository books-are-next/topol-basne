<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven1zvlastnipripadyjakouroven2basen">U jednoho stolu</h2>

<p class="mlpverse">Ještě že jsou lidé dvojdomí:<br class="calibre13"/>
z jejích očí se tmí<br class="calibre13"/>
když z povadlé pokožky svítá<br class="calibre13"/>
plesnivina která škaredí<br class="calibre13"/>
pastvinu masožravých</p>

<p class="mlpverse">Po můří noze hopká ke stolu<br class="calibre13"/>
oprátka najedených polední<br class="calibre13"/>
kdy v těle kvete hořká divizna<br class="calibre13"/>
Přistižen v rozestýlání<br class="calibre13"/>
svých vzpomínek<br class="calibre13"/>
nad stůl nachýlený<br class="calibre13"/>
lámu žoldnéřovo kopí v podpaží<br class="calibre13"/>
něco hrubého a drsného<br class="calibre13"/>
zatím co moji hlavu jistý pán<br class="calibre13"/>
drobí U Rozvařilů typ barokní<br class="calibre13"/>
z křupké houstičky uhaduje styl<br class="calibre13"/>
nad slední uzenkou dí o gotické duši<br class="calibre13"/>
a že jsou bílé dvory v Čechách<br class="calibre13"/>
(zná je z doslechu)<br class="calibre13"/>
kde pod hrušní václavkou sedí chlapec rozkročmo<br class="calibre13"/>
na holi z vánočního stromku<br class="calibre13"/>
(otec drtí větve podešví)<br class="calibre13"/>
a v husím kejhání majestátnost<br class="calibre13"/>
provází jeho princovství</p>

<p class="mlpverse">Pán o mé nevinnosti ví<br class="calibre13"/>
rámuje si ji dveřmi své haly:<br class="calibre13"/>
ta světlá hlava k jejich ebenu!<br class="calibre13"/>
Ale dosud blány hus vytlačené v blátě<br class="calibre13"/>
střeží venkovsky to tajemství<br class="calibre13"/>
jako pták na náhrobku egyptského krále<br class="calibre13"/>
jsou hieroglyfem rozletu<br class="calibre13"/>
a v dohledu je otcův tvrdý stín</p>

</div>
</body>
</html>
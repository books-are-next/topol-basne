<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven1zvlastnipripadyjakouroven2basen">Legenda</h2>

<p class="mlpdopispodpisi">Karlu Jaromíru Erbenovi</p>

<p class="mlpverse">Nebesklon napovídal brzkou noc<br class="calibre13"/>
Kapří měsíc oddychuje v sítí<br class="calibre13"/>
A tři mládenci u ohně<br class="calibre13"/>
Klečící Sedící a Spící</p>

<p class="mlpverse">První dmychá oheň Skloněn ústy<br class="calibre13"/>
Jak v ošatce převaluje vítr<br class="calibre13"/>
Hnětynky už syčí v bílé páře<br class="calibre13"/>
Z rybích polen jiskří bílé jikry<br class="calibre13"/>
Ploutve plaménků se oblizují<br class="calibre13"/>
Planou příchylností jeden v druhém<br class="calibre13"/>
První dmychá oheň skloněn ústy<br class="calibre13"/>
Jak v ošatce převaluje vítr<br class="calibre13"/>
Z hnětynek už bílá pára syčí</p>

<p class="mlpverse">Druhý podepírá skrojek tváře<br class="calibre13"/>
Pecny stehen vyhřívá a loučí<br class="calibre13"/>
Stíhá přízrak zádumčivých stínů<br class="calibre13"/>
Hřej světlo shltající obludy představ!<br class="calibre13"/>
Muž s loučí z pevně sevřených kolen</p>

<p class="mlpverse">Schoulen v svém klínu civí k noci<br class="calibre13"/>
A špoulí ústa k slovům na půl huby<br class="calibre13"/>
Rozmar smutku zaskočený tichem<br class="calibre13"/>
Lačně podepírá skrojek tváře<br class="calibre13"/>
Pecny stehen vyhřívá a bdí</p>

<p class="mlpverse">Třetí úhoří uštkávavé oči<br class="calibre13"/>
Dal do zástavy při úchvatu ohněm<br class="calibre13"/>
Nos který rozpolcuje tváře<br class="calibre13"/>
Tak blízko vůni plný chvění nozder<br class="calibre13"/>
Nic ani pedál nohou zaklesnutý v kouři<br class="calibre13"/>
Pro sípající měchy jež má spící<br class="calibre13"/>
Nic neprozrazuje muže spodní tóny<br class="calibre13"/>
Echo smutku zaskočené tichem<br class="calibre13"/>
Obrysy jader spících v tvrdé slupce<br class="calibre13"/>
Tvrdý žlab čela s myšlenkami v mázdře<br class="calibre13"/>
Nic neprozrazuje muže spodní tóny<br class="calibre13"/>
K slabinám jdoucí bílou stezkou břicha</p>

<p class="mlpverse">Říká první z nich</p>

<p class="mlpverse">Trochu nepřízně a nebylo by ohně<br class="calibre13"/>
A náplast sotva ukryla by vřed<br class="calibre13"/>
Bůh to suď není nikdy dobře<br class="calibre13"/>
Těm z nichž vytéká hnis samoty<br class="calibre13"/>
A svatý Roch a jeho psi?<br class="calibre13"/>
Teď už jen soumrak olizuje svaté<br class="calibre13"/>
Vzal je čert tohle samaritánčí<br class="calibre13"/>
Páchne kozlečinou jak kýta z hubených let</p>

<p class="mlpverse">Druhý přemýšlí</p>

<p class="mlpverse">Je krejčímu těžko s jehlou v klopě<br class="calibre13"/>
Přede mnou se už neošívala dlouho panna<br class="calibre13"/>
A zrak se krátí myslí dlouhoprsťák<br class="calibre13"/>
Moci navléknout režnou tenkým ouškem<br class="calibre13"/>
A přišel by krejčík do království nebeského<br class="calibre13"/>
Tohle nimravé řemeslo drobí duši<br class="calibre13"/>
Z letmých doteků věčně hladový pár rukou<br class="calibre13"/>
Tak zjevně chátrá v posuňcích a v šklebu<br class="calibre13"/>
Který se zjizvil nemilostně v tváři</p>

<p class="mlpverse">A třetí sní</p>

<p class="mlpverse">Pod mušími křídly ulétá má radost<br class="calibre13"/>
Pod křídlem komářím spím já<br class="calibre13"/>
V přílivu rosy rzivá střelka luny<br class="calibre13"/>
A opět uvízla v mém srdci<br class="calibre13"/>
Naposled zhanoben a dojat chválou<br class="calibre13"/>
Spím s lehkým stínem pod míšeňským tváře<br class="calibre13"/>
Mé vlasy Hú! Jdou v pospas netopýrům<br class="calibre13"/>
Zas v hladké slůni hloubí slza slz<br class="calibre13"/>
Sen z muších křídel průsvit blány má<br class="calibre13"/>
A v ní jsem rozpoznal svou radost</p>

<p class="mlpverse">Bylo prvním smutno Druzi spali<br class="calibre13"/>
Byl od řemesla zručný neklid dlaní<br class="calibre13"/>
Přikládá do ohně a ke kameni kámen<br class="calibre13"/>
Poleno za polenem rovná do tlamy ohně<br class="calibre13"/>
V zapomenutí prsty hladí dřevo<br class="calibre13"/>
Dřevo je rozpomíná<br class="calibre13"/>
Má kudlu po ruce cítí obliny suků<br class="calibre13"/>
Rostoucích zevnitř v rozpuk ňader<br class="calibre13"/>
Úžinu boků hlaď zád a rýhu klínu<br class="calibre13"/>
Ó nedostatek dřeva je zřejmý<br class="calibre13"/>
Panna která v něm spí bude útlá<br class="calibre13"/>
Bude spíš její příslib sotva<br class="calibre13"/>
Se zdaří zaoblit drslinu boků a ňader<br class="calibre13"/>
Důlek brady se vyloupne sám<br class="calibre13"/>
Aby ústům plným a sevřeným místo nechal<br class="calibre13"/>
Tak drsnou něhou se vhroužit<br class="calibre13"/>
Zná jenom řezbář dost zručný</p>

<p class="mlpverse0-12uzsi">Jak ruka má se zas k dílu<br class="calibre13"/>
A tiše plápolá oheň<br class="calibre13"/>
Bdícímu není už smutno<br class="calibre13"/>
A měkce snuje svůj záměr</p>

<p class="mlpverse0-12uzsi">Ukončiv zvrací se na bok<br class="calibre13"/>
Do druha dloubnuv svým loktem<br class="calibre13"/>
Panna ne víc než loutka<br class="calibre13"/>
Z rukou mu vypadla na zem</p>

<p class="mlpverse">Bylo bdícímu smutno Druzi spali<br class="calibre13"/>
Byl od řemesla zručný vidí louku<br class="calibre13"/>
Přikládá do ohně a ke kameni kámen<br class="calibre13"/>
Poleno za polenem rovná do tlamy ohně<br class="calibre13"/>
V zapomenutí prsty berou loutku<br class="calibre13"/>
Loutka je rozpomíná<br class="calibre13"/>
Má jehlu po ruce cítí oblinu boků<br class="calibre13"/>
Dotkne se lehce puklých ňader<br class="calibre13"/>
Úžiny šíje hladi zád klínu<br class="calibre13"/>
Ó nedostatek loutky je zřejmý<br class="calibre13"/>
Vida na co zapomněl řezbář<br class="calibre13"/>
Jeho čin skvoucí je nahý<br class="calibre13"/>
Krejčíka rozkoš řemesla zmuč<br class="calibre13"/>
Najde hadýrek a shledá druhý<br class="calibre13"/>
Spichuje pestré šatečky a žárlí<br class="calibre13"/>
Když se mu práce zvolna jen daří<br class="calibre13"/>
Při oslepujícím ohni<br class="calibre13"/>
Už se zahalují oblé tvary<br class="calibre13"/>
Spěchá řezbářův rozmar zakrýt<br class="calibre13"/>
Dovést takový záměr k svému konci<br class="calibre13"/>
Zná jenom krejčík dost zručný</p>

<p class="mlpverse0-12uzsi">Jak ruka má se zas k dílu<br class="calibre13"/>
A tiše plápolá oheň<br class="calibre13"/>
Bdícímu není už smutno<br class="calibre13"/>
A měkce snuje svůj záměr</p>

<p class="mlpverse0-12uzsi">Ukončiv zvrací se na bok<br class="calibre13"/>
Do druha dloubnuv svým loktem<br class="calibre13"/>
Panna ne víc než loutka<br class="calibre13"/>
Z rukou mu vypadla na zem</p>

<p class="mlpverse">Bylo třetímu smutno Druzi spali<br class="calibre13"/>
Byl svým snem zjihlý vidí loutku<br class="calibre13"/>
Přikládá do ohně a ke kameni kámen<br class="calibre13"/>
Poleno za polenem rovná do tlamy ohně<br class="calibre13"/>
V zapomenutí prsty berou loutku<br class="calibre13"/>
Loutka je rozpomíná<br class="calibre13"/>
Dotkne se lehce puklých ňader<br class="calibre13"/>
Úžiny boků hladi zád klínu<br class="calibre13"/>
Ó nedostatek loutky je zřejmý<br class="calibre13"/>
Vida na co zapomněl řezbář a krejčík:<br class="calibre13"/>
Jejich čin skvoucí je němý</p>

<p class="mlpverse0-12uzsi">Neumím to co mí bratři<br class="calibre13"/>
Když usínám krápníky hvězd<br class="calibre13"/>
Cítím studeně k zemi růsti</p>

<p class="mlpverse">Opírají se o mne drsnou špicí<br class="calibre13"/>
V tomto herbáři nebe člověka vězní<br class="calibre13"/>
S vbodnutým hrdlem<br class="calibre13"/>
Ale já zpívající<br class="calibre13"/>
Svým dechem stalaktit ničím<br class="calibre13"/>
Ničím ach ničím</p>

<p class="mlpverse">Jsou mi pak nebeské hvězdy<br class="calibre13"/>
Proč nikdo nezviklá a nevydrolí<br class="calibre13"/>
Tvůj úsměv loutko<br class="calibre13"/>
Obrázek na zdi líček<br class="calibre13"/>
Upevněný skobou kterou nespatřím co živ<br class="calibre13"/>
Loutko s loutničkou čela<br class="calibre13"/>
Proč tebe neztravuje závist<br class="calibre13"/>
Mohu tančit mohu se svléci z hořících šatů<br class="calibre13"/>
Ty však ne ze svých<br class="calibre13"/>
I když už cípeček doutná<br class="calibre13"/>
Mé lýtko oblé je jak měsíc<br class="calibre13"/>
Mohu i potmě spatřit<br class="calibre13"/>
Nemáš tušení o krvi mých představ<br class="calibre13"/>
Není snad marností závist?</p>

<p class="mlpverse">Kořím se práci svých bratří<br class="calibre13"/>
Jak oni neumím vykroužit čelo<br class="calibre13"/>
Nůž v mých rukou se obrací ostřím<br class="calibre13"/>
Vím kde pražilo slunce a kde hubenost let<br class="calibre13"/>
Brala se kosodřevinou a tiskla tence<br class="calibre13"/>
Cítím i štěpnost tuším jaký tvar<br class="calibre13"/>
Vylupuje se z prstenců spí v lůžku dřev<br class="calibre13"/>
A přece žasnu nad dílem bratří<br class="calibre13"/>
Tisknu rty v touze vdechnout duši<br class="calibre13"/>
Celou noc proklečím před tebou marně<br class="calibre13"/>
A darmo laskání znají mé prsty<br class="calibre13"/>
Chceš-li povím ti o sobě jinou<br class="calibre13"/>
Jinou jinými slovy ti povím</p>

<p class="mlpverse">A v jitřním šeru se probudí bratři<br class="calibre13"/>
I řeknou Stvořil jsem tělo<br class="calibre13"/>
Já celou noc jsem je šatil<br class="calibre13"/>
Jenom ty neschopný činu<br class="calibre13"/>
Prospal jsi noc s mrtvou ženou<br class="calibre13"/>
S pouhou podobou krásy<br class="calibre13"/>
A v srdcích pohnou se zmije<br class="calibre13"/>
A ze slov smekne se slepýš<br class="calibre13"/>
Jsou mrtva ňadérka loutky<br class="calibre13"/>
Hle jejich poslední rozpuk<br class="calibre13"/>
Můj um jí podobu vtělil<br class="calibre13"/>
Můj oblék dřevěné tílko<br class="calibre13"/>
Choré a plné zjizvených ran<br class="calibre13"/>
S rukama prázdnýma zbyl jsi<br class="calibre13"/>
Neschopen vdechnout jí duši</p>

<p class="mlpverse">I řeknu Stvořil jsi tělo<br class="calibre13"/>
A tys mu vystrojil roucho<br class="calibre13"/>
Já však noc protrpěl nad ním<br class="calibre13"/>
Zkoušeje pravost své lásky</p>

<p class="mlpverse">Je tedy marnost tvá láska</p>

<p class="mlpverse">Jak ruka nemá se k dílu<br class="calibre13"/>
Nadarmo plápolá oheň<br class="calibre13"/>
Bdícímu k mdlobě je smutno<br class="calibre13"/>
A stěží snuje svůj záměr</p>

<p class="mlpverse">Konečně zvrací se na bok<br class="calibre13"/>
Poslední představou zmučen<br class="calibre13"/>
Panna ne víc než loutka<br class="calibre13"/>
Z rukou mu vypadne na zem</p>

<p class="mlpdopispodpisi">1957</p>

</div>
</body>
</html>
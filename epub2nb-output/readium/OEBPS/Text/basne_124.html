<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection14">
<h2 class="mlpuroven1zvlastnipripadyjakouroven2basen">Vigilie</h2>

<p class="mlpdopispodpisi">Jiřině</p>

<p class="mlpverse">A prší… Modleme se!<br class="calibre13"/>
Odkud kam<br class="calibre13"/>
padá déšť<br class="calibre13"/>
tryskají slova?<br class="calibre13"/>
Déšť šumí slova šelestí<br class="calibre13"/>
déšť slábne slova skomírají<br class="calibre13"/>
déšť ustal slova vypršela<br class="calibre13"/>
nezůstalo po nich nic<br class="calibre13"/>
rosa po dešti rosol po slovech — —</p>

<p class="mlpverse">Jako když tupá noc než se rozepíše<br class="calibre13"/>
(stíná a sténá stíná a sténá)<br class="calibre13"/>
nás vodí od lokálu k lokálu<br class="calibre13"/>
dávná výčepní zvětralá<br class="calibre13"/>
bez pěny bez svatozáře —<br class="calibre13"/>
jako když líná noc než se rozhoupá<br class="calibre13"/>
si nás teprve načíná a ochutnává<br class="calibre13"/>
zkouší teprv jak na to koho dřív — —</p>

<p class="mlpverse">Mokřavé noci kdy chřadnu<br class="calibre13"/>
jako hrachor zbujelý dusíkem<br class="calibre13"/>
jiskřivé noci kdy okřívám<br class="calibre13"/>
jako křen strouhaný na okřínu<br class="calibre13"/>
a vzpomenu si:<br class="calibre13"/>
ty nikdy bílé bledé narcisy<br class="calibre13"/>
u kterých jsme poklekávali<br class="calibre13"/>
pod ořeším ve farní zahradě<br class="calibre13"/>
s Monsignorovou sestřičkou Janou Tichou<br class="calibre13"/>
jejíž pleť byla stejné barvy —<br class="calibre13"/>
anebo ty břehule odlétlé k Nilu<br class="calibre13"/>
na které se čeká v povodí Sázavy<br class="calibre13"/>
a které se v červnu nevracejí<br class="calibre13"/>
i když koncem dubna už vál příznivý vítr<br class="calibre13"/>
a ta žulová stráň provrtaná<br class="calibre13"/>
jejich temnými hnízdy<br class="calibre13"/>
se malomocně tlemí vykotlaná<br class="calibre13"/>
bezzubá marná jako my —<br class="calibre13"/>
my doufající jako by nás tady<br class="calibre13"/>
ani na severu ani na jihu<br class="calibre13"/>
mohla dávno po Velikonocích<br class="calibre13"/>
vzkřísit jejich rezatá peříčka<br class="calibre13"/>
barvy hlíny</p>

<p class="mlpverse">Jsem ještě dítě nebe<br class="calibre13"/>
(kterého nebe?)<br class="calibre13"/>
nebo jen země žluč<br class="calibre13"/>
je v mých vlasech ještě déšť<br class="calibre13"/>
zachytí se<br class="calibre13"/>
na nich tající vločka něžný sníh<br class="calibre13"/>
nebo už si mě smrt protahuje<br class="calibre13"/>
brázdou života napříč?<br class="calibre13"/>
Když se ve vodě obracím<br class="calibre13"/>
z boku na bok<br class="calibre13"/>
jsou ještě v olšinách ty oči<br class="calibre13"/>
lučních kobylek a cvrčků<br class="calibre13"/>
kachny v rákosí a převislé<br class="calibre13"/>
trsy ostružin blednoucích<br class="calibre13"/>
rezavějících v mokrém břehu?<br class="calibre13"/>
Jsou ještě?<br class="calibre13"/>
Byly někdy vůbec?<br class="calibre13"/>
Zdá se mi to zdání všech zdání?<br class="calibre13"/>
Že by se mi vždycky jen zdálo?</p>

<p class="mlpverse">Nebyl jsem to já<br class="calibre13"/>
a nebylas to ty<br class="calibre13"/>
a po celou tu přesladkou dobu<br class="calibre13"/>
v úpatí strmého života číhal<br class="calibre13"/>
jiný temný padoušský tvor<br class="calibre13"/>
aby tajně ze zálohy ze stínu<br class="calibre13"/>
nám stoupal do žil<br class="calibre13"/>
bral si nenápadně den po dni<br class="calibre13"/>
naše maso libru po libře<br class="calibre13"/>
a jednou přes jedinou noc<br class="calibre13"/>
nás náhle opanoval?<br class="calibre13"/>
Prohryzává se pracuje<br class="calibre13"/>
k porodu jiné rasy jiného plemene<br class="calibre13"/>
stíná sténá stíná sténá<br class="calibre13"/>
ten pohlcující stín<br class="calibre13"/>
který se nejspíše k nám přisál<br class="calibre13"/>
v jícnu zrození —<br class="calibre13"/>
Zdaleka ještě nejsme děti slunce!</p>

<p class="mlpverse">Tedy pátrám a hledám<br class="calibre13"/>
v pozapomenuté krajině<br class="calibre13"/>
plné člověčích stop<br class="calibre13"/>
hledám a pátrám<br class="calibre13"/>
zda se neobjeví skrytý průvod<br class="calibre13"/>
drahých mžitků řazených vzpomínkami<br class="calibre13"/>
(ale co je vzpomínka co víc co všechno!)<br class="calibre13"/>
celý ten dosud nezbásněný kraj<br class="calibre13"/>
všelikého smrtelného jsoucna<br class="calibre13"/>
planoucí výčitkami vypalující<br class="calibre13"/>
na mé čelo znamení horší než Kainovo —<br class="calibre13"/>
jako bych tajným úradkem byl odsouzený<br class="calibre13"/>
dělat ze všech krás vdovy<br class="calibre13"/>
a sám přežíval<br class="calibre13"/>
nevábný bez milosti upopelený<br class="calibre13"/>
jak se stále přehrabuji<br class="calibre13"/>
v ohýncích oharcích v trouchnivění — —</p>

<p class="mlpverse">A vykračujeme si<br class="calibre13"/>
jako by ten úzký svraštělý život<br class="calibre13"/>
neznal mezí<br class="calibre13"/>
až podnapilí z náhlé svobody<br class="calibre13"/>
se zastavíme: Kde to asi jsme?<br class="calibre13"/>
Někde mezi —<br class="calibre13"/>
ani vně ani uvnitř<br class="calibre13"/>
někde<br class="calibre13"/>
mezi černými bezy:<br class="calibre13"/>
Kam oko padne samý plot<br class="calibre13"/>
samá zábrana závora ohrada zámek<br class="calibre13"/>
jedna neproniknutelná stěna<br class="calibre13"/>
ale za ní<br class="calibre13"/>
doupata příbytky a stavení<br class="calibre13"/>
s námi dým jako vzpomínka<br class="calibre13"/>
v hasnoucí větvi na to co kdy bylo —<br class="calibre13"/>
chvíli to zebe chvíli žhne<br class="calibre13"/>
jednou to zmokvá jednou vzplane<br class="calibre13"/>
září to čadí jiskří hasne<br class="calibre13"/>
teď už už skomírá a zas ne — —<br class="calibre13"/>
Odnikud nikam někde mezi</p>

<p class="mlpverse">Ten vzlet a pád<br class="calibre13"/>
do dna probdělých nocí<br class="calibre13"/>
kterými jsme nadobro popsaní —<br class="calibre13"/>
těch skrojků jednoho jediného života!<br class="calibre13"/>
Nikdo nemáme jiný<br class="calibre13"/>
než jeden jediný<br class="calibre13"/>
náš vlastní<br class="calibre13"/>
ze kterého se odvíjí<br class="calibre13"/>
truchlé přadénko lnu</p>

<p class="mlpdopispodpisi">Úryvek, 24. dubna 1974</p>

</div>
</body>
</html>
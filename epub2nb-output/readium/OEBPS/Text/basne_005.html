<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">

<h1 class="mlpuroven1zvlastnipripadyjakouroven2basen">První
verš</h1>

<p class="mlpversei">Nemám stání myslím na poesii<br class="calibre13"/>
jako by to byla vysněná zem<br class="calibre13"/>
ale nechce se mi tam prodlít<br class="calibre13"/>
a zvučet jako zpívající fontána<br class="calibre13"/>
v parku s vykázanými pěšinami</p>

<p class="mlpversei">Tak jsem si to jednou zamířil<br class="calibre13"/>
přes trávník v Chotkových sadech<br class="calibre13"/>
k památníku Julia Zeyera<br class="calibre13"/>
poklonit se milovanému poetovi<br class="calibre13"/>
seřval mě tam postarší pán<br class="calibre13"/>
a zaplatil jsem pokutu byl to Hlídač</p>

<p class="mlpversei">Nedivil jsem se<br class="calibre13"/>
ale taky chci věřit že jsem od Boha<br class="calibre13"/>
ne zrovna básník ale Ten a Ten<br class="calibre13"/>
který se nebude už opakovat<br class="calibre13"/>
a stále čekám na svůj První verš<br class="calibre13"/>
(ten od Boha: Paul Valéry)</p>

<p class="mlpversei">Ne že bych jako Walt Disney<br class="calibre13"/>
chtěl mít svůj Disneyland<br class="calibre13"/>
se sty hektarů urvaných poušti<br class="calibre13"/>
s umělými jezery a vodopády<br class="calibre13"/>
s umělým bělochem mučeným umělými Indiány<br class="calibre13"/>
s hrochy na elektrický pohon<br class="calibre13"/>
s životem na baterku</p>

</div>
</body>
</html>
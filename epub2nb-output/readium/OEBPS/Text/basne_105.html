<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection12">

<h2 class="mlpuroven1zvlastnipripadyjakouroven2basen">Homilie</h2>

<p class="mlpversei">Den prochází se zahradou<br class="calibre13"/>
my pomýšlíme nad zradou<br class="calibre13"/>
kdo koho zradil a kdo s kým<br class="calibre13"/>
noc mávla pláštěm nebeským<br class="calibre13"/>
kůň k tomu řehce osel hejká<br class="calibre13"/>
jak dávno už jsem nečet Blakea<br class="calibre13"/>
jsem dům už dávno neobyvatelný<br class="calibre13"/>
venkovský kostel bez kazatelny<br class="calibre13"/>
po furiózu myslím na andante<br class="calibre13"/>
když na dveře mi buší Dante:<br class="calibre13"/>
jak vzácný přízrak kuriózní<br class="calibre13"/>
ale ten ťukot posléz dozní<br class="calibre13"/>
bez jiskry jen se mihotám<br class="calibre13"/>
a nakonec se už jen ptám:<br class="calibre13"/>
Ještě než vstoupí na hliněných nohou<br class="calibre13"/>
kdo s koho Bože můj kdo s koho?</p>

<p class="mlpversei">Hnijící odcházející růží sklad<br class="calibre13"/>
odešel říjen je tu listopad<br class="calibre13"/>
nad chalupami si vítr vejská<br class="calibre13"/>
a nad strništěm nezvaného hejska<br class="calibre13"/>
co bylo psáno spěje k nepaměti<br class="calibre13"/>
(nevíme dosud co si myslí děti)</p>

<p class="mlpversei">Z Ruzyně z ještě vyšších výši<br class="calibre13"/>
k nám tvrdě dopadá ten psí syn<br class="calibre13"/>
v kumbálech hospod zas to páchne močí<br class="calibre13"/>
a budoucnost nám vylupuje oči</p>

<p class="mlpdopispodpisi">1968</p>

</div>
</body>
</html>
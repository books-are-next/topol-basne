<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">
<h2 class="mlpuroven1zvlastnipripadyjakouroven2basen">* * *</h2>

<p class="mlpverse">A bez ohledu na divoké rozvody na zemi<br class="calibre13"/>
hvězdy se snoubí<br class="calibre13"/>
K tomu déšť velký chcáč<br class="calibre13"/>
pod kterým brambory v brázdách hnijí<br class="calibre13"/>
Tam nahoře kosmické sucho<br class="calibre13"/>
s nevydatným sunarem mléčné dráhy<br class="calibre13"/>
Kdosicosi mě tu obchází<br class="calibre13"/>
Je to zimomřivost nebo lenost<br class="calibre13"/>
ospalost anebo hlad<br class="calibre13"/>
nebo houževnatá nečinnost<br class="calibre13"/>
neudolatelné lidské rasy<br class="calibre13"/>
vteřinu před Potopou?</p>

<p class="mlpverse">Už žádné Ach!<br class="calibre13"/>
I houby z žilnatého lůžka<br class="calibre13"/>
se derou na povrch<br class="calibre13"/>
bez pomyšlení na věčnost<br class="calibre13"/>
z hubených klíčků rychle obézní<br class="calibre13"/>
dva tři dny spanilosti<br class="calibre13"/>
a neúprosný hnilobný skon</p>

<p class="mlpverse">To my jenom<br class="calibre13"/>
po máchovsku po lidsku<br class="calibre13"/>
nad tím trnem a žasnem<br class="calibre13"/>
nebo jsme lhostejní</p>

<p class="mlpverse">Kdežto křepelky žijí<br class="calibre13"/>
vytlačené na okraj světa<br class="calibre13"/>
v trní u Milíčova<br class="calibre13"/>
v příkrých srázech<br class="calibre13"/>
Dantova Pekla</p>

<p class="mlpverse">Tam snad přežijí</p>

<p class="mlpverse">Neboť přes všecku zkázu dobu pomyjí<br class="calibre13"/>
vyhřezlých útrob vivisekce<br class="calibre13"/>
vleklých katastrof a epidemií<br class="calibre13"/>
jsme jen zdánlivě<br class="calibre13"/>
už na pokraji skutečné zkázy</p>

<p class="mlpverse">To proč nevidíme<br class="calibre13"/>
je dočasné<br class="calibre13"/>
Může to být dým<br class="calibre13"/>
z dávno vyhořelé delfské věštírny<br class="calibre13"/>
který barbaři nevědouce<br class="calibre13"/>
znovu roznítili</p>

</div>
</body>
</html>
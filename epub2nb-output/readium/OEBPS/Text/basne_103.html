<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven1zvlastnipripadyjakouroven2basen">Příběh</h2>

<h3 class="mlpuroven3basne" id="sigil_toc_id_23">Saul</h3>

<p class="mlpverse">I smějí se mi kam vkročím:<br class="calibre13"/>
Tak hluboko se v ženu vbořil Saul<br class="calibre13"/>
syna se nedobral!</p>

<p class="mlpverse">Ty divé oči jsem si nepřál<br class="calibre13"/>
Můj syn je oráč opřený do šlach<br class="calibre13"/>
jeho dlaň s dlaní prosbou nesrůstá<br class="calibre13"/>
sluší jí sevřít snědý chřtán<br class="calibre13"/>
zbojníka Davida<br class="calibre13"/>
Jeho dlaně k tělu lnou které jablka nosí:<br class="calibre13"/>
Ty se hleď zavěsit do těch větví<br class="calibre13"/>
mízou potřísni ústa!<br class="calibre13"/>
Můj syn má míti vzpurné hrdlo<br class="calibre13"/>
zuby uchvátí kořist jádra!<br class="calibre13"/>
Můj syn dlaněmi do boků vrůstá<br class="calibre13"/>
můj holedbavý syn pyšný vítězstvím!<br class="calibre13"/>
Jen o takovém se mi zdá<br class="calibre13"/>
kámen z hor pro něho jsem tesal</p>

<h3 class="mlpuroven3basne" id="sigil_toc_id_24">Jonathan</h3>

<p class="mlpverse">Hle to čím oči slepnou<br class="calibre13"/>
co drhne v hlase: cizí hlas<br class="calibre13"/>
Škleb posměváka v mužném hodlání<br class="calibre13"/>
myší dráp v bílé šíji vznětu<br class="calibre13"/>
krtčí nepromluvení v slovu na pokraji<br class="calibre13"/>
lampa sytící světlo červem knotu<br class="calibre13"/>
(červ knotu skomírající v stopce světla!)</p>

<p class="mlpverse">Na dně hmoždířů tlí zbytky dávných lun<br class="calibre13"/>
blýská se z přezek prorokových kalhot<br class="calibre13"/>
Dost posedle aby Jonathan trpěl<br class="calibre13"/>
jde syn Joseho zmámen slávou<br class="calibre13"/>
ale Jonathan odpouští i jeho<br class="calibre13"/>
je pole slávy</p>

<p class="mlpverse">Hora Gelboe je zatím pustý úhor<br class="calibre13"/>
dnes poprvé tu bude zbrocen kámen<br class="calibre13"/>
ostré hrany nohy mladíčka už hryžou<br class="calibre13"/>
a jemu v patách tratoliště krve</p>

<h3 class="mlpuroven3basne" id="sigil_toc_id_25">David král</h3>

<p class="mlpverse">Tu hvězdu jsem neupevnil sám<br class="calibre13"/>
tys však zapomněl o její stálost smlouvat<br class="calibre13"/>
Vracím se odkvétající stár<br class="calibre13"/>
a ty za mými zády<br class="calibre13"/>
v šňůře stromů jdeš odvázán<br class="calibre13"/>
ó Jonathan!</p>

<p class="mlpverse">Chtěl jsem za sluncem slávy ale vím<br class="calibre13"/>
všichni izraelští jdou k tvému tělu<br class="calibre13"/>
jdou k tvému měsíčnímu tělu<br class="calibre13"/>
vítěz jdu pro sbohem<br class="calibre13"/>
ó Gelboe!</p>

</div>
</body>
</html>
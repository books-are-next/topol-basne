<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven1zvlastnipripadyjakouroven2basen">Proměny</h2>

<p class="mlpverse">Ještě se dlouze srpy brousí<br class="calibre13"/>
Horské potoky jiskří k ránu<br class="calibre13"/>
Hlasy ptáků hlahol tekoucích vod<br class="calibre13"/>
Šelest větví ozvěny kroků se tratí<br class="calibre13"/>
Dunění střelby řvoucí vzduch úpí</p>

<p class="mlpverse">Naše ústa už mlčí</p>

<p class="mlpverse">Lidé ticha<br class="calibre13"/>
Nazí na zeboucí zemi<br class="calibre13"/>
Vypadlí z hořícího hnízda<br class="calibre13"/>
Bijem roztřepenými křídly</p>

<p class="mlpverse0-12uzsi">A naděj je pták který vzlétá</p>

<p class="mlpverse">S prohořelými ústy<br class="calibre13"/>
Bez pigmentu a nachu v tváři<br class="calibre13"/>
Jenž by prozrazoval úzkost srdce<br class="calibre13"/>
Sama nečitelnost hříchu</p>

<p class="mlpverse0-12uzsi">A naděj je pták který vzlétá</p>

<p class="mlpverse">Smyslnost paběrčí hostina<br class="calibre13"/>
Nás tráví<br class="calibre13"/>
Poslední ze supů<br class="calibre13"/>
Zapovězené ovoce odevzdání<br class="calibre13"/>
Sbohem milostných skutků<br class="calibre13"/>
Jed polibků<br class="calibre13"/>
Práchnivost očí<br class="calibre13"/>
Sněť orgií<br class="calibre13"/>
Dým něhy<br class="calibre13"/>
V úbělu postních těl</p>

<p class="mlpverse0-12uzsi">A naděj je pták s roztřepenými křídly</p>

<p class="mlpverse">V útlé pokoře stébel<br class="calibre13"/>
Půvabní nemodlenci<br class="calibre13"/>
Vy už odcházíte<br class="calibre13"/>
Vy se loučíte s námi<br class="calibre13"/>
Zelenými parky<br class="calibre13"/>
Hnědými stíny<br class="calibre13"/>
A zlatými světly<br class="calibre13"/>
Zdobíte trsy svých ňader</p>

<p class="mlpverse">Proplouváte ladně<br class="calibre13"/>
Pod mým gotickým loktem<br class="calibre13"/>
Do boků ostruhy zatínáte<br class="calibre13"/>
Jdete své záři vstříc<br class="calibre13"/>
(Je-li pro vás nějaká záře)</p>

<p class="mlpverse">Střehnu úsměšek kterým si dobíráte<br class="calibre13"/>
Planoucí vějíř mé tmy</p>

<p class="mlpverse0-12uzsi">Naděj je pták který přenocuje se mnou</p>

<p class="mlpverse">Zjevujete se jako hosté<br class="calibre13"/>
V růžové tkanině<br class="calibre13"/>
A drancujete milkování<br class="calibre13"/>
(Z něhož vydáte počet)<br class="calibre13"/>
A rodinné svazky<br class="calibre13"/>
(Z kterých budete zodpovídat)<br class="calibre13"/>
Nebezpeční strůjci ohně<br class="calibre13"/>
Nesoucí žhavého kohouta<br class="calibre13"/>
V bělostných dlaních</p>

<p class="mlpverse">Z vašich skutků<br class="calibre13"/>
Jsou živi jako z bílé střídy<br class="calibre13"/>
Labužní básníci opěvajíce<br class="calibre13"/>
Růže soulože<br class="calibre13"/>
Pomyslnost smyslů</p>

<p class="mlpverse">Ó sbohem<br class="calibre13"/>
Koketní harpyje<br class="calibre13"/>
Kostice do živůtků!</p>

<p class="mlpverse0-12uzsi">Naděj je pták který zpívá ve vaší kleci</p>

<p class="mlpverse">Vidím skutečné hvězdy<br class="calibre13"/>
Rybí oči svých lásek<br class="calibre13"/>
Milence v usmlouvání noci<br class="calibre13"/>
A v mdlobě dne<br class="calibre13"/>
Neboť jsou předvoláni<br class="calibre13"/>
Z mé tmy blesknavé džbány<br class="calibre13"/>
Váží jim doušek který nečekali<br class="calibre13"/>
Z mé tmy je znepokojují<br class="calibre13"/>
Oči které nic neodnaučí žhnouti</p>

<p class="mlpverse0-12uzsi">Naděj je pták který překonává tíži</p>

<p class="mlpverse">Učím je vysloviti Já<br class="calibre13"/>
Odvádím je z veřejných zahrad Smutku<br class="calibre13"/>
Kde řidnoucí vzduch<br class="calibre13"/>
Tvrdě vyznačí stezku úst<br class="calibre13"/>
Váznoucí v hrdle<br class="calibre13"/>
Kde horský nemilostný vzduch<br class="calibre13"/>
Obnaží model jejich tváře<br class="calibre13"/>
Nahmatá lícní kosti<br class="calibre13"/>
Na vnebevzetí čela<br class="calibre13"/>
Dýchnuv znamení vzpoury</p>

<p class="mlpverse">Ještě se dlouze srpy brousí<br class="calibre13"/>
Horské potoky jiskří k ránu<br class="calibre13"/>
Hlasy ptáků hlahol tekoucích vod<br class="calibre13"/>
Šelest větví ozvěny kroků se tratí<br class="calibre13"/>
Dunění střelby řvoucí vzduch úpí</p>

<p class="mlpverse0-12uzsi">Naděj je pták který vzlétá</p>

<p class="mlpdopispodpisi">1957</p>

</div>
</body>
</html>
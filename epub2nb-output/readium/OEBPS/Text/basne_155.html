<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">
<h2 class="mlpuroven1zvlastnipripadyjakouroven2basen">Cestou</h2>

<p class="mlpverse">Mír mne překvapil po dnech boje<br class="calibre13"/>
udolal mne div ne hnilobný klid<br class="calibre13"/>
spoutala nepohyblivost:<br class="calibre13"/>
Jako by se hlava odnaučila myslet<br class="calibre13"/>
oči se pozapomněly dívat<br class="calibre13"/>
a mé smysly nedovedly už lovit<br class="calibre13"/>
nikde v ničem nevypátraly kořist<br class="calibre13"/>
Nic nepomáhalo ani vůle náhončí žití<br class="calibre13"/>
jako by samospasitelný byl už jenom pohyb<br class="calibre13"/>
odněkud někam a stejně nesmyslný</p>

<p class="mlpverse">Zem dosud chorá z nezhojených ran<br class="calibre13"/>
po loňské sklizni katů dřevorubců<br class="calibre13"/>
nebe tak neuvěřitelně nízko<br class="calibre13"/>
bičovaný ne už deštěm vločkami sněhu<br class="calibre13"/>
jenom větrem který<br class="calibre13"/>
sám pozbyl jména nebyl to než zvířený vzduch<br class="calibre13"/>
bylo to v noci bez hvězd bez měsíce<br class="calibre13"/>
v úhoru do mých stop se vloudila liška:<br class="calibre13"/>
Tak jsem si to usmyslel: jen mít motiv<br class="calibre13"/>
popílit si dát se do šíleného běhu!</p>

<p class="mlpverse">Když se mi pak zdálo že vypustím duši<br class="calibre13"/>
zpomalil jsem a krok co krok šel k obzoru<br class="calibre13"/>
z pouhé setrvačnosti ani nevěda že jdu<br class="calibre13"/>
Nebyly tam stromy žádný milník ani ukazatel<br class="calibre13"/>
živáčka jsem nepotkal cestou<br class="calibre13"/>
ostatně to ani nebyla cesta</p>

<p class="mlpverse">Nevěděl jsem kde jsem a zastavil se</p>

<p class="mlpdopispodpisi">18. ledna 1983</p>

</div>
</body>
</html>
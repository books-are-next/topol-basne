<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">
<h2 class="mlpuroven1zvlastnipripadyjakouroven2basen">Několikátá</h2>

<p class="mlpdopispodpisi">Panu Kostohryzovi</p>

<p class="mlpverse">Proutí se ohne my se lámem<br class="calibre13"/>
a jak to je dál?</p>

<p class="mlpverse">Už sebe sama podezřívám<br class="calibre13"/>
že veršuju jen pro útěchu<br class="calibre13"/>
snáším došky (ber kde ber)<br class="calibre13"/>
na vetchou střechu</p>

<p class="mlpverse">Ale kdybych neviděl kolem sebe<br class="calibre13"/>
tolik jiných a samozřejmých<br class="calibre13"/>
co dělají totéž!</p>

<p class="mlpverse">Žít jen z trošky<br class="calibre13"/>
přesto si vybudovat dům<br class="calibre13"/>
od věčně plesnivého sklepa<br class="calibre13"/>
po věčně povětrné došky —<br class="calibre13"/>
chce to sebezapření chce to víru<br class="calibre13"/>
chce to zbejčilost anebo um?</p>

<p class="mlpverse">Co to vlastně je být na vrcholu<br class="calibre13"/>
nebo se octnout v svrchované tísni?</p>

<p class="mlpverse">Jsou žebroty po kterých bych nešel<br class="calibre13"/>
ani jako slepec o holi<br class="calibre13"/>
chátral bych a sešel<br class="calibre13"/>
(to už nebolí)</p>

<p class="mlpverse">Kdybych neviděl kolem sebe<br class="calibre13"/>
tolik jiných kteří bez úplaty<br class="calibre13"/>
a bez vyhlídek na vděčnost<br class="calibre13"/>
neskuhrají na svět že zebe<br class="calibre13"/>
bez ohledu na riziko možné zisky a ztráty<br class="calibre13"/>
přece jen upevňují ctnost — —</p>

<p class="mlpdopispodpisi">Prosinec 1982</p>

</div>
</body>
</html>
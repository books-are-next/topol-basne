<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection14">
<h2 class="mlpuroven1zvlastnipripadyjakouroven2basen">Poesie</h2>

<p class="mlpdopispodpisi">Janu Hladíkovi</p>

<p class="mlpverse">A liboval jsem si<br class="calibre13"/>
v neřesti básní hřešících<br class="calibre13"/>
na viditelnost světa<br class="calibre13"/>
Dante mi připadal jako mnohomluvka<br class="calibre13"/>
s očima upřenýma<br class="calibre13"/>
vždy vidící a slídící<br class="calibre13"/>
po kořisti lidského těla<br class="calibre13"/>
rozepnutého k Věčnosti<br class="calibre13"/>
a těžící už z tíhy života<br class="calibre13"/>
perspektivu Mantegnova zbitého Krista<br class="calibre13"/>
který dozajista co nevidět<br class="calibre13"/>
vyzývavostí chodidel vstane z mrtvých</p>

<p class="mlpverse">A miloval jsem<br class="calibre13"/>
šerosvit věcí sotva zřetelných<br class="calibre13"/>
slova která se rozpíjela<br class="calibre13"/>
On mi připadal jako kovář z jihu<br class="calibre13"/>
tavící věty v sicilském ohni<br class="calibre13"/>
ukované na míru pomyslnému oři<br class="calibre13"/>
Ach! — příliš důkladný<br class="calibre13"/>
a přesto neopisující membrány Pekla<br class="calibre13"/>
ani bezbřehost Ráje</p>

<p class="mlpverse">Bojíme se Světa s bezpočtem jeho věcí<br class="calibre13"/>
bojíme se pojmenovat ty věci<br class="calibre13"/>
a vidouce propast od člověka k člověku<br class="calibre13"/>
uchylujeme se k různým projektům k utopii<br class="calibre13"/>
jak bednář k obruči<br class="calibre13"/>
která pokrouceným prkénkům<br class="calibre13"/>
má dodat zdání soudržnosti —<br class="calibre13"/>
a nebude to káď ani sud!</p>

<p class="mlpverse">A vidouce propast od člověka k Bohu<br class="calibre13"/>
přemosťujeme ji lávkami poesie<br class="calibre13"/>
šalebné děvky jež má nahradit<br class="calibre13"/>
akt stvoření<br class="calibre13"/>
živého jádra z neživoucí hmoty<br class="calibre13"/>
povýšit pokleslého člověka<br class="calibre13"/>
nadlehčit příliš těžký svět<br class="calibre13"/>
vykropit jámu pro nebožtíka</p>

<p class="mlpdopispodpisi">1977</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripadyjakouroven2basen">Siroba</h2>

<p class="mlpdopispodpisi">Sergejovi Machoninovi</p>

<p class="mlpverse">O holi žebrácké jdem doly stříbrnými<br class="calibre13"/>
těla chvějivých osik nám cestu stíní<br class="calibre13"/>
milenci rmutu diviznové děti<br class="calibre13"/>
pastevci jara s pruty vrbovými<br class="calibre13"/>
jsme první kteří větvemi třesou<br class="calibre13"/>
v strži kde česká jablka zrají<br class="calibre13"/>
Hadu jsme nedali my nevýmluvní<br class="calibre13"/>
závoru hrdla nevypáčí pěst<br class="calibre13"/>
tomu kdo zradu by chystal<br class="calibre13"/>
se neozveme koutkem úst</p>

<p class="mlpverse">S boky uzamčenými jak těžkooděnci<br class="calibre13"/>
k nebeským vratům vzhlížíme z cely<br class="calibre13"/>
tam kde se modře rozpomíná strop<br class="calibre13"/>
Záhrobních běd jsme zbaveni<br class="calibre13"/>
jak první bázně Zázrak svobody<br class="calibre13"/>
se modeluje z hlíny soužení<br class="calibre13"/>
Ač kameníme větry severními<br class="calibre13"/>
před zimou lesy smrkové nás chrání<br class="calibre13"/>
sirobou oblečeni jíme domácí chléb</p>

<p class="mlpdopispodpisi">9. prosince 1959</p>

</div>
</body>
</html>
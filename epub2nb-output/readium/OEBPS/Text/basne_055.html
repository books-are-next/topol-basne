<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripadyjakouroven2basen">Requiescat</h2>

<p class="mlpverse">Ty to chceš, abych se přiznal,<br class="calibre13"/>
abych obrátil karty.<br class="calibre13"/>
Je už takový zvyk,<br class="calibre13"/>
že z líčka čte se líp.<br class="calibre13"/>
Jak víme, pod sehnutou šíjí<br class="calibre13"/>
plačící anděl schovává se<br class="calibre13"/>
a s tváří k zemi vysmívá se čert.<br class="calibre13"/>
Děťátko naznaku leží,<br class="calibre13"/>
mrtvý bezbranně spí,<br class="calibre13"/>
oba jsou v náruči boží<br class="calibre13"/>
a všemu napospas.</p>

<p class="mlpverse">Tak jsem uviděl otce.<br class="calibre13"/>
Už měl naivní úsměv,<br class="calibre13"/>
necítil provazy v kloubech,<br class="calibre13"/>
byl uvolněný a klidný,<br class="calibre13"/>
nevyburcovalo ho nic,<br class="calibre13"/>
a jestli na něco čekal,<br class="calibre13"/>
budíček andělské trouby<br class="calibre13"/>
byl asi jediný cíl.</p>

<p class="mlpverse">Dokud žil, byl jako na procházce,<br class="calibre13"/>
vždy trochu udivený vším.<br class="calibre13"/>
Teď už je v očích zavřený<br class="calibre13"/>
na devaterý západ. Klíč<br class="calibre13"/>
na dně rajské studny leží.<br class="calibre13"/>
Je celý moučný, až je div,<br class="calibre13"/>
že hlava hladoví a otvírá se,<br class="calibre13"/>
a na žebra bys pomalu moh hrát.<br class="calibre13"/>
A přece chléb se peče zlatový<br class="calibre13"/>
v nebeské peci pro hladovce.<br class="calibre13"/>
Ale ten chleba rozlomí<br class="calibre13"/>
už jenom modlících se ruce.</p>

<p class="mlpverse">Jen jednou směl se pousmát,<br class="calibre13"/>
zborcené rty však neunesly úsměv.<br class="calibre13"/>
To usmání je jak jezero v písku,<br class="calibre13"/>
jež drolí vlastní břehy.<br class="calibre13"/>
Krve se nedořezáš. Marně<br class="calibre13"/>
bys hledal jasný potůček.<br class="calibre13"/>
Poušť má své oázy a mrtvé tělo<br class="calibre13"/>
jako dno mořské pustne bez konce.<br class="calibre13"/>
Ani strom nevyroste z hořké mandle.<br class="calibre13"/>
Tak vysušená hrozinka<br class="calibre13"/>
se klíčkem nevzkřísí.<br class="calibre13"/>
A pak, až procitne,<br class="calibre13"/>
víc asi neshledá své ozdoby,<br class="calibre13"/>
vyběhne jako z hořícího domu,<br class="calibre13"/>
bez skvostu, nahý, bez peřin.</p>

<p class="mlpverse">Teď samo ticho po pěšině jde,<br class="calibre13"/>
nese mu župan z hedvábí<br class="calibre13"/>
a dýmku, hašlerky a tupláček.<br class="calibre13"/>
To se nevidí,<br class="calibre13"/>
aby se na světě tak pečovalo<br class="calibre13"/>
o pouhé mrtvoly. Vždyť pouhý člověk<br class="calibre13"/>
je ledva živ a bez náprstku<br class="calibre13"/>
ho skoro nevidíš, a motyka<br class="calibre13"/>
je jeho bandalíř, a srp<br class="calibre13"/>
je jeho pavéza, a škopek<br class="calibre13"/>
je jeho nádobí.</p>

<p class="mlpverse">Můj Bože, jak je zaopatřen!<br class="calibre13"/>
Buďme tu všichni klidní, nechme ho<br class="calibre13"/>
do smrti nejdelší v tom zaopatření!<br class="calibre13"/>
Takhle si nežil ani jeho stín,<br class="calibre13"/>
když mu šel v patách!<br class="calibre13"/>
A jak hubený byl jeho spánek,<br class="calibre13"/>
než mohl zakusit ten posmrtný!<br class="calibre13"/>
Vzpomeňme na stromy,<br class="calibre13"/>
jak těžko někdy dopravují mízu<br class="calibre13"/>
přes tolik poschodí!</p>

<p class="mlpverse">A jemu nejčerstvější doušky<br class="calibre13"/>
až ke rtům sahají.<br class="calibre13"/>
Takový mír v tom pokojíčku má,<br class="calibre13"/>
snad ani neví, že má sousedy!</p>

<p class="mlpverse">Ach vrať se k sobě samému,<br class="calibre13"/>
k sobě samému a samotnému,<br class="calibre13"/>
vrať se jako návrat,<br class="calibre13"/>
jako z cesty,<br class="calibre13"/>
už se ti nepřihodí nic<br class="calibre13"/>
dobrého ani zlého.<br class="calibre13"/>
Být v koncích<br class="calibre13"/>
je být na počátku všeho.</p>

<p class="mlpdopispodpisi">1960</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection16">

<h3 class="mlpuroven3basne">I</h3>

<p class="mlpverse">Báseň je obraz zcizený sám sebou:<br class="calibre13"/>
Hle dávné kouzlo prosincové okno<br class="calibre13"/>
Ledový herbář zmrzlá květnice<br class="calibre13"/>
Pomalu taje rychle odkvétá<br class="calibre13"/>
Když mlsné děti dodýchnou až tam</p>

<p class="mlpverse">Železný svět: I ryby dělal kovář<br class="calibre13"/>
v rezaté vodě chrasti ploutvemi<br class="calibre13"/>
Zatímco pozoun křísí mrtvé včely<br class="calibre13"/>
Chystá se svatba táhnou družičky<br class="calibre13"/>
Vznáší se trubec vyvolený ženich</p>

<p class="mlpverse">Květnové chleby zadělané z otrub<br class="calibre13"/>
Vrbové proutí z píšťal sirotků<br class="calibre13"/>
Zahořel šípek z nebe kape vosk<br class="calibre13"/>
Pec dodoutnává jenom starci vidí<br class="calibre13"/>
Jak z jejich pecnu ukrajuje Čas</p>

<p class="mlpverse">Báseň je tělo láskou skloubené:<br class="calibre13"/>
Má hlíno tmel se pro div jsoucí živý<br class="calibre13"/>
Ať nejsem bláto pod kopyty Pána<br class="calibre13"/>
V průtržích času kdo je rozmáčen<br class="calibre13"/>
Je hnůj a socha včerejší v něm kydá</p>

<h3 class="mlpuroven3basne" id="sigil_toc_id_26">II</h3>

<p class="mlpverse">Každý žhář k svému požáru se vrací<br class="calibre13"/>
Jak úhoř k moři: Zas má kohouta<br class="calibre13"/>
Na nahém těle hřeje ho a nosí<br class="calibre13"/>
Až hrdlem větru ohněm posedlý<br class="calibre13"/>
Ho znovu pošle na zmizelé střechy</p>

<p class="mlpverse">Můj slavný soude prosím o milost:<br class="calibre13"/>
Zahořet ještě jako fagule<br class="calibre13"/>
Či aspoň doutnat v trouchni vzpomínek<br class="calibre13"/>
Pod duchnou vzduchu naposled se skrčit<br class="calibre13"/>
K jehnědím skokům do přesliček dnů</p>

<h3 class="mlpuroven3basne" id="sigil_toc_id_27">III</h3>

<p class="mlpverse">Noc procitla: Jak nadýchne se<br class="calibre13"/>
Řeky překonávají tíži zemskou<br class="calibre13"/>
K nebi se kroutí spirálami par<br class="calibre13"/>
Čenichem temnot mlžnou akvatintou<br class="calibre13"/>
Vyznačí hebce kontury všech věcí<br class="calibre13"/>
Vyzáblý habr pod jinoším listem<br class="calibre13"/>
Schovává banán z jižní zahrady<br class="calibre13"/>
Kocábka v moři vrhne lačný stín<br class="calibre13"/>
Až spolkne Jonášovu velrybu</p>

<p class="mlpverse">Tma vlhce laská potem šeření<br class="calibre13"/>
Kornatá lada ztrouchnivělý kmen<br class="calibre13"/>
Balvanům bludným nechá spočinout<br class="calibre13"/>
A pamatuje na své miláčky<br class="calibre13"/>
S myrrhou a s kadidlem je obchází<br class="calibre13"/>
Své černé bezy hlohy jasmíny<br class="calibre13"/>
A jabloňovým štěpům rozmlouvá<br class="calibre13"/>
Úprky k nebi: Trpělivě učí<br class="calibre13"/>
Panické kmeny slastem koruny<br class="calibre13"/>
Jež vládne květem nespěchá a rodí<br class="calibre13"/>
Své insignie říšská jablka</p>

<p class="mlpverse">Tak v jejím pouzdru věky zčernalém<br class="calibre13"/>
Všecka ta hrubá tělesnost a krev<br class="calibre13"/>
Div zázrakem se neproměňuje<br class="calibre13"/>
V plamenný chochol opojivý mošt</p>

<h3 class="mlpuroven3basne" id="sigil_toc_id_28">IV</h3>

<p class="mlpverse">Jak skrytá nálož vybuchují<br class="calibre13"/>
Voskem svítání zalité lahve jitra<br class="calibre13"/>
Perlivé víno v šeru zkvašené<br class="calibre13"/>
Až otlučené oprýskané nebe<br class="calibre13"/>
Tesklivě vrže ve veřejích tmy<br class="calibre13"/>
Od věků křehce zavěšené<br class="calibre13"/>
Na zlatých nitích rozednívání</p>

<p class="mlpverse">Pablesky světla lačné pijavice<br class="calibre13"/>
Žíznivě sají z morku noci<br class="calibre13"/>
Rozbřesklé slunce překřičelo<br class="calibre13"/>
Flétnový měsíc pianino hvězd<br class="calibre13"/>
Zářivý činel bání nebeskou<br class="calibre13"/>
Zvučí jak perlík boží kovárny<br class="calibre13"/>
Vesmírný koráb v moři blankytu<br class="calibre13"/>
V jásavém světle ponořený kýl</p>

<h3 class="mlpuroven3basne" id="sigil_toc_id_29">V</h3>

<p class="mlpverse">Poledne klade neprostupnou dlaň<br class="calibre13"/>
Na ústa ozvěn Nedovolá se<br class="calibre13"/>
Ves do vsi sousední a řeka břehu<br class="calibre13"/>
Kostřičky ptáka oněmnělý les<br class="calibre13"/>
Zbloudilá zmije mokvá v sítinách<br class="calibre13"/>
Zbavena tuku korná černozem<br class="calibre13"/>
Rozkoší zemdlel v koši osikovém<br class="calibre13"/>
Malátný Zefýr přikryt vějířem<br class="calibre13"/>
Vznáší se louka s pasačkami koz<br class="calibre13"/>
Oblaka líně spočinula<br class="calibre13"/>
Na tupých hrotech neskutečných skal</p>

<h3 class="mlpuroven3basne" id="sigil_toc_id_30">VI</h3>

<p class="mlpverse">Ve vlaku hajný bodře rozvalený<br class="calibre13"/>
Sám poobědvá párky z ruksaku<br class="calibre13"/>
A jeho děti nenajedené<br class="calibre13"/>
Velkýma očima se usmívají<br class="calibre13"/>
Pokradmu trousí perly podle tratě<br class="calibre13"/>
Den jako straka slézá závory<br class="calibre13"/>
Hradla a budky strážné semafory<br class="calibre13"/>
Posbírá perly Mamon jediný</p>

<h3 class="mlpuroven3basne" id="sigil_toc_id_31">VII</h3>

<p class="mlpverse">Z podzimní trávy zvedám se jak ocún<br class="calibre13"/>
Tak oznobený že by každý Svatý<br class="calibre13"/>
Mě oděl kusem vyrudlého pláště<br class="calibre13"/>
Duch sebezpytný nesoucitný<br class="calibre13"/>
Do boku bodá jataganem ostruh<br class="calibre13"/>
Koření lásky krásné obrazy<br class="calibre13"/>
V hmoždíři pochyb na prach roztlouká:<br class="calibre13"/>
Od všeho vržen do veliké dálky<br class="calibre13"/>
Jen myšlenkami smím se dotýkat<br class="calibre13"/>
Andělů jasných kteří při pádu<br class="calibre13"/>
Jsou stehny v nebi hlavou na zemi</p>

<h3 class="mlpuroven3basne" id="sigil_toc_id_32">VIII</h3>

<p class="mlpverse">Stín popolední který visí v olších<br class="calibre13"/>
Na tenké stopce jako orchidej<br class="calibre13"/>
Opilec vůní ztrácí rovnováhu<br class="calibre13"/>
Až spadne na zem do oázy kvítí<br class="calibre13"/>
Metlice jihne hned se zavlní<br class="calibre13"/>
Jak stará panna stéblem lechtaná<br class="calibre13"/>
Z povzdálí z ticha spod oblak<br class="calibre13"/>
Tak střelhbité že nevrhají stín<br class="calibre13"/>
Se tomu smějí šipky vlaštovčí:<br class="calibre13"/>
Zdá se že v letu nebrání jim vzduch<br class="calibre13"/>
A není starost co v nich dovádí</p>

<h3 class="mlpuroven3basne" id="sigil_toc_id_33">IX</h3>

<p class="mlpverse">Jako když dítě kápne na piják:<br class="calibre13"/>
V tu ránu slepcům soumrak na oknech<br class="calibre13"/>
Maluje tesknou oranžúru bible<br class="calibre13"/>
Podříml osud houstnou náhody<br class="calibre13"/>
A v srdci které nepřemýšlelo<br class="calibre13"/>
To náhle hrkne jako v hodinách<br class="calibre13"/>
Po všem se sápe nic mu není dost<br class="calibre13"/>
I kdyby mělo jako tatrman<br class="calibre13"/>
Kutálet sudy chrastit rolničkou</p>

<h3 class="mlpuroven3basne" id="sigil_toc_id_34">X</h3>

<p class="mlpverse">Marnivý Čase! Vždycky z nejhezčích<br class="calibre13"/>
Vždy nový svěží jinoch metuzalém<br class="calibre13"/>
Ahasver faustus donchuán<br class="calibre13"/>
Jenž pálí mosty zametá jak liška<br class="calibre13"/>
Otisky sladkých rukou stopy noh<br class="calibre13"/>
Z včerejších koturnů mě vyzouváš<br class="calibre13"/>
Ze škrpálů které jsem protančil<br class="calibre13"/>
Ve veteš měníš věčné obrazy<br class="calibre13"/>
Abych v jiných vteřinu žil —</p>

<p class="mlpverse">(Stopy v mracích které unáší vítr)</p>

<p class="mlpverse">Jako august v kupoli tvého cirku<br class="calibre13"/>
Nastavuji tvář paprsku světla<br class="calibre13"/>
Aby někdo v dálce moh číst<br class="calibre13"/>
Neboť pořád jsou odněkud ke mně upřené<br class="calibre13"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; oči</p>

<p class="mlpverse">(Stopy v rose rozdupané jitřními jeleny)</p>

<h3 class="mlpuroven3basne" id="sigil_toc_id_35">XI</h3>

<p class="mlpverse">Tak je psu když ho pán doma zamkne<br class="calibre13"/>
Ve světnici kde každá věc<br class="calibre13"/>
Šílenou vůní připomíná pána<br class="calibre13"/>
A sám se prochází pod širým nebem<br class="calibre13"/>
Jen obojkem se připomíná psu</p>

<p class="mlpverse">(Stopy v listí jež se převrací z líce na rub)</p>

<h3 class="mlpuroven3basne" id="sigil_toc_id_36">XII</h3>

<p class="mlpverse">Taky ten který ví se zapomíná<br class="calibre13"/>
I kdyby sčítal po minutách dny<br class="calibre13"/>
Pomine Chvíli kterou nehlídal:<br class="calibre13"/>
Potkala mě: Jsem Dítě Věčnosti! A pomrkává<br class="calibre13"/>
Dělej co umíš ale pospěš si!<br class="calibre13"/>
Jablko chutná život ze své stopky<br class="calibre13"/>
Nic není věčné všecko uplyne<br class="calibre13"/>
Všeho je do času a všechno žije<br class="calibre13"/>
K věčnosti prchá to co pomíjí</p>

<p class="mlpverse">Nestačil jsem jí byla dlouhá<br class="calibre13"/>
Nejdelší Chvíle mého života<br class="calibre13"/>
I ptal jsem se jí: Odkud kam?</p>

<p class="mlpverse1">Odpovídala mi:</p>

<p class="mlpverse0-12uzsi">Dlouho jsi doprázdna střílel<br class="calibre13"/>
Promeškal skřivany jarní<br class="calibre13"/>
Minul se s labutí léta<br class="calibre13"/>
Až pozdní podzim ti poslal<br class="calibre13"/>
Poslední toulavou kachnu</p>

<p class="mlpverse">Namítám: Hledal jsem Slovo!</p>

<p class="mlpverse0-12uzsi">Odnikud nikam tě vodí<br class="calibre13"/>
Nedá se nahmatat prsty<br class="calibre13"/>
Nevoní nezní a očím<br class="calibre13"/>
Nesklene duhový most<br class="calibre13"/>
Slovo se vyslovit nedá<br class="calibre13"/>
Odpověď nečekej žádnou<br class="calibre13"/>
Máš slovo měj si máš nic</p>

<h3 class="mlpuroven3basne" id="sigil_toc_id_37">XIII</h3>

<p class="mlpverse">Jsme ve smutku jak ostří ve střence<br class="calibre13"/>
Snad aby se nás nikdo nechápal<br class="calibre13"/>
Jsme sazenice pro budoucí div?<br class="calibre13"/>
Anebo se máme zvolna usmažit<br class="calibre13"/>
V něčí snaživé přízni vroucí lásce?</p>

<p class="mlpverse">Najednou není tu s kým promluvit<br class="calibre13"/>
Ke komu mluvit: Od té Chvíle<br class="calibre13"/>
Rorýsi letí proti vlastním hnízdům<br class="calibre13"/>
Aby je roznesli a samaritáni<br class="calibre13"/>
Raněným tajmo rozvazují rány<br class="calibre13"/>
V oprátce visí zoufalcovo Ach<br class="calibre13"/>
Psi po setmění pokousali své pány<br class="calibre13"/>
Hvězdy se rozpadají v hvězdárnách</p>

<h3 class="mlpuroven3basne" id="sigil_toc_id_38">XIV</h3>

<p class="mlpverse">Uprostřed noci přistihne nás Čas<br class="calibre13"/>
V příbytcích draze budovaných<br class="calibre13"/>
Když sepisujem mrtvý inventář<br class="calibre13"/>
Pod schody sténá zedník alkoholik<br class="calibre13"/>
V parketách vrže pokácený buk<br class="calibre13"/>
Pod prahem hnije zašlápnutý had<br class="calibre13"/>
A v každé stěně uhynulý kůň<br class="calibre13"/>
Pod dlažbou hroby chudobek<br class="calibre13"/>
Napodobené krby a pradávný strop<br class="calibre13"/>
Byt bez bytí a prázdný plných chyb<br class="calibre13"/>
Rak ani ryba ani trilobit<br class="calibre13"/>
Umělá hmota z lisovaných ploutví</p>

<h3 class="mlpuroven3basne" id="sigil_toc_id_39">XV</h3>

<p class="mlpverse">A pojednou se máme rozloučit<br class="calibre13"/>
S tím vším s tím ště — ničím!<br class="calibre13"/>
S kým Panebože s kým? Kam dřív<br class="calibre13"/>
Otočit hlavu? Soused pod paží<br class="calibre13"/>
Si nese urnu na svou násadu<br class="calibre13"/>
Ten sklapne diář ten se lituje<br class="calibre13"/>
Jen dítě které vzbudí smích<br class="calibre13"/>
Se dívá do let budoucích<br class="calibre13"/>
A nikdo nepomyslí že je Čas<br class="calibre13"/>
A nepomyslí na Zdrávas<br class="calibre13"/>
Kdy Vlasatice kometa<br class="calibre13"/>
Už lidské stopy zametá<br class="calibre13"/>
A jenom vánek okusí<br class="calibre13"/>
Jak voněly ty krokusy</p>

<h3 class="mlpuroven3basne" id="sigil_toc_id_40">XVI</h3>

<p class="mlpverse">Podzimem zkřehlý dýchám do svých slov<br class="calibre13"/>
Pověz mi Chvíle: Kdo je oslaví?<br class="calibre13"/>
&#160;&#160;&#160;&#160;&#160;&#160;&#160; Ty dítě Času!</p>

<p class="mlpverse">Jako když se zasní<br class="calibre13"/>
A netuší že uvízla v mé básni<br class="calibre13"/>
Šeptá jak z vrbového proutí:<br class="calibre13"/>
Jsem tvoje lhůta tvoje růže z pouti</p>

<p class="mlpverse">Jednou se probudit a dovtípit se:<br class="calibre13"/>
Svou starou vestu vidět naruby<br class="calibre13"/>
A rosničku co jako stopař šplhá<br class="calibre13"/>
Zas po žebříčku Boží pohody<br class="calibre13"/>
Tvůj regenschori moudrý podivín<br class="calibre13"/>
By na pedálech u varhan<br class="calibre13"/>
Zas doprovázel sopránový děj<br class="calibre13"/>
Až opeřené holoubě by vzlétlo<br class="calibre13"/>
Z holubníku jak z archy Noemovy<br class="calibre13"/>
Tvůj starý Vořech z prašiviny<br class="calibre13"/>
má hermelín a znovu vábí feny<br class="calibre13"/>
Nebude kdo by se posmíval mé vášni<br class="calibre13"/>
Jeho výsměch se neslyší<br class="calibre13"/>
Padne pod stůl jako vybledlé karty<br class="calibre13"/>
Tato hra omrzí a psychiatři<br class="calibre13"/>
Proklepou nemoc vyhotoví bič<br class="calibre13"/>
Pro kleslou duši: Posedlí<br class="calibre13"/>
Se poženeme jako divá zvěř<br class="calibre13"/>
Před námi v dálce nedostižný chrt<br class="calibre13"/>
Až nás moře vyplaví na pryčnu z písku<br class="calibre13"/>
Jak rozložený rosol nebo sliz</p>

<h3 class="mlpuroven3basne" id="sigil_toc_id_41">XVII</h3>

<p class="mlpverse">Má matka usne: V milosrdném snu<br class="calibre13"/>
Můj otec náhle zvedne se jak prut<br class="calibre13"/>
Z příkopu tmy se vyřítí jak srnec<br class="calibre13"/>
Nazdařbůh střemhlav oko nebo zub<br class="calibre13"/>
Bez ostruh plaše bez pobízení<br class="calibre13"/>
Jak k cíli klusá ušlechtilý kůň<br class="calibre13"/>
Siví holubi jeho spánků poletí napřed<br class="calibre13"/>
Aby se zametlo a hnízda jiřiček<br class="calibre13"/>
Osleplá starobou a pavoučím<br class="calibre13"/>
Se otevřela jarním náletům</p>

<p class="mlpverse">Brslen si bere klenot rodový<br class="calibre13"/>
Rybíze sáhnou pro své granáty<br class="calibre13"/>
Zvetšelá kredenc jako o veselce<br class="calibre13"/>
Z hmoždíře vystřeluje prach<br class="calibre13"/>
Plot ve špalíru stojí čestnou stráž<br class="calibre13"/>
Družička střemcha sype z košíku<br class="calibre13"/>
Bez v bílé komži pyšný ministrant<br class="calibre13"/>
Zamává kadidlem: Jde Monsignor!<br class="calibre13"/>
I pahýl hrušky zasažené bleskem<br class="calibre13"/>
V kopřivách loudí: Uvidí mě Pán?<br class="calibre13"/>
Včely jsou bez sebe: Jde hospodář!<br class="calibre13"/>
Zbrkle se vyrojí Tu přehlídku<br class="calibre13"/>
Předvedly mockrát ale na oslavu<br class="calibre13"/>
teď letí znovu už zvedají Matku — —</p>

<h3 class="mlpuroven3basne" id="sigil_toc_id_42">XVIII</h3>

<p class="mlpverse">Čase můj purkrabí a starosto<br class="calibre13"/>
Tisíce věcí nejsem s to<br class="calibre13"/>
Má lhůto směnko dlužní úpise<br class="calibre13"/>
Ať má cesta jde se mnou<br class="calibre13"/>
Je se mnou zdravá se mnou nemocná<br class="calibre13"/>
Ať krok co krok jak přemyslovský kůň<br class="calibre13"/>
Nese mou tíhu se mnou brunátná<br class="calibre13"/>
Nit Ariadny šňůra perlová<br class="calibre13"/>
Ne pouhý plevel který vytrháš<br class="calibre13"/>
Ať jde z mých boků k očím sklopená<br class="calibre13"/>
Dolem se vine v pahorku se vlní<br class="calibre13"/>
A jako jinoch neví co je závrať<br class="calibre13"/>
A jako stařec k hrobu nachýlený<br class="calibre13"/>
Div nepřepadne ještě mrká k nebi</p>

<h3 class="mlpuroven3basne" id="sigil_toc_id_43">XIX</h3>

<p class="mlpverse">Ty který vidíš Počátek i Konec<br class="calibre13"/>
Dochvilný kate spáso loudavá<br class="calibre13"/>
Rozkoši světa věčný kostlivče<br class="calibre13"/>
Vějičko vášní metlo odplaty<br class="calibre13"/>
Studnice pravdy věži přeludů<br class="calibre13"/>
Čase můj sudí Pane vašnosto<br class="calibre13"/>
Pohlaváre mých dnů a přísný vládce!</p>

<p class="mlpverse">Jsi moje urna a mé těžítko<br class="calibre13"/>
Kosmas všech bájí prorok archeolog<br class="calibre13"/>
Kolumbus pevnin Hamlet ostrovů<br class="calibre13"/>
Dromedár pouští brána krchovů<br class="calibre13"/>
Šéflékař hňupů felčar pobudů<br class="calibre13"/>
Figaro žertu Almaviva ctnosti<br class="calibre13"/>
Astronaut pýchy termit velmocí<br class="calibre13"/>
Geolog žalu horník budoucnosti</p>

<p class="mlpverse">Ty který všecko všudy znáš<br class="calibre13"/>
Tu zemi ptačí jak se otáčí<br class="calibre13"/>
V jednom začarovaném kruhu<br class="calibre13"/>
(Nihil novum sub sole!)<br class="calibre13"/>
Nechceš znát petry kteří zapírali<br class="calibre13"/>
Kdo nevyznal se toho nechceš znát<br class="calibre13"/>
Hrdelním trestem stíháš plagiát<br class="calibre13"/>
Milenec podob vraždíš nápodobu<br class="calibre13"/>
Co bylo-nebylo a není vskutku<br class="calibre13"/>
Nejen prkna co znamenají Svět<br class="calibre13"/>
A nápovědě dala směšnou budku:<br class="calibre13"/>
Jeviště Časem podminované<br class="calibre13"/>
Kejklíře slova smetáš salvou smíchu</p>

<p class="mlpdopispodpisi">Torso, přelom 70. a 80. let</p>

</div>
</body>
</html>
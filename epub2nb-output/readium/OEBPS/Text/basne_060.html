<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripadyjakouroven2basen">Pouhá cesta</h2>

<p class="mlpverse">Příliš vysoko je Bůh, aby vzdalování<br class="calibre13"/>
se vystříhal k těm zdola.</p>

<p class="mlpverse">Svítání nadějně se lísá<br class="calibre13"/>
k nohám šlapoucím zemi,<br class="calibre13"/>
znovu se líbezně strojí<br class="calibre13"/>
za profil radostné masky,<br class="calibre13"/>
mlčky kvetoucí brambor<br class="calibre13"/>
zve mě v naprostý ráj.</p>

<p class="mlpverse">Bez ohňů v podzimu charém<br class="calibre13"/>
strojím hostiny ptačí,<br class="calibre13"/>
třeba mám v zubech jen kost,<br class="calibre13"/>
třeba se hroutí, co vztyčím.<br class="calibre13"/>
Vlk se z krtiny zouvá,<br class="calibre13"/>
pelichá kožíšek ovčí,<br class="calibre13"/>
jen žebra v atlasu jsou pevná<br class="calibre13"/>
jak anathema.</p>

<p class="mlpverse">Sítí jsme pro jiné větry,<br class="calibre13"/>
pozemský ledva nás napjal,<br class="calibre13"/>
neboť tady v blátu se stojí až k ohanbí<br class="calibre13"/>
a z hanby teprve růžový nach jde k hrudi<br class="calibre13"/>
a z lásky teprv albatros hlavy<br class="calibre13"/>
tepe křídly a zobák svůj noří.</p>

<p class="mlpverse">Jsme pouhá cesta k nebi.</p>

</div>
</body>
</html>
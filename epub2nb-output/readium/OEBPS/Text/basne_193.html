<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection22">
<h2 class="mlpuroven1zvlastnipripadyjakouroven2basen">Poříčí</h2>

<p class="mlpverse">Měl jsem za to že to je Sázava<br class="calibre13"/>
řeka mého života<br class="calibre13"/>
ale byla to Léthé</p>

<p class="mlpverse">Zapomnění?</p>

<p class="mlpverse">Je tam dosud v poli kaplička<br class="calibre13"/>
a viditelně překáží<br class="calibre13"/>
traktorům v lánu obilí<br class="calibre13"/>
(v kterém jsme se — jak je to dávno? —<br class="calibre13"/>
zběsile milovali!)<br class="calibre13"/>
a přece ji oborávají<br class="calibre13"/>
a nikdo si až dosud netroufal<br class="calibre13"/>
řečeno stručně: sejmout ji a konec</p>

<p class="mlpverse">Jako by tam stálo znamení<br class="calibre13"/>
s výstrahou: poškození se trestá</p>

<p class="mlpverse">Ještě v minulém století<br class="calibre13"/>
(říkala mi moje babička)<br class="calibre13"/>
se tam vyorávaly kosti a meče<br class="calibre13"/>
chabé pařáty dávné bitvy:<br class="calibre13"/>
Roku čtrnáctset dvacet tam bojoval Žižka<br class="calibre13"/>
s katolickými pány</p>

<p class="mlpverse">Je to dávno</p>

<p class="mlpverse">Ale nad krví jednou prolitou<br class="calibre13"/>
je těžko jen zakrákorat<br class="calibre13"/>
nedá se vybagrovat<br class="calibre13"/>
ani se nad ní nedá prásknout bičem</p>

<p class="mlpverse">Buď to je právě v tom</p>

<p class="mlpverse">Anebo to už není v ničem</p>

</div>
</body>
</html>
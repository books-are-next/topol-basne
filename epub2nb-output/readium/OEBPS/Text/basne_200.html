<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection22">
<h2 class="mlpuroven1zvlastnipripadyjakouroven2basen">* * *</h2>

<p class="mlpverse">Co bych se bál snů?<br class="calibre13"/>
Je kluzko po poledni<br class="calibre13"/>
a pořád někdo číhá vartuje<br class="calibre13"/>
kam zapadneme večer<br class="calibre13"/>
Jako ten tatík z anekdoty<br class="calibre13"/>
kterému mamka zavyčítá:<br class="calibre13"/>
kam mi zapadneš dneska<br class="calibre13"/>
ty mé slunéčko?<br class="calibre13"/>
do které hospody?</p>

<p class="mlpverse">Ale to jsou jen žoužele</p>

<p class="mlpverse">Tedy znovu:<br class="calibre13"/>
co je na snech?<br class="calibre13"/>
Co je na tom že se nám zdají<br class="calibre13"/>
zdánlivé neskutečné<br class="calibre13"/>
a přece jako tyjící přímo z morku<br class="calibre13"/>
našeho bytí?</p>

<p class="mlpverse">To nebyla měsíčná noc<br class="calibre13"/>
byli jsme v lunaparku<br class="calibre13"/>
někde u juldyfuldy<br class="calibre13"/>
ani dost náměsíční<br class="calibre13"/>
byla Matějská pouť<br class="calibre13"/>
a už je to dávno<br class="calibre13"/>
ale Jáchym tam jezdil na poníku<br class="calibre13"/>
mé plavé dítě popoháněl<br class="calibre13"/>
do klusu mladý snědý cikán<br class="calibre13"/>
a Filípek se ještě hřál<br class="calibre13"/>
v mateřském důlku</p>

<p class="mlpverse">A potom jsme vypřahali<br class="calibre13"/>
a toužili jsme potkat toho dobrého cikána<br class="calibre13"/>
co se nenechal uvartovat<br class="calibre13"/>
ani učíhat ani obelstít<br class="calibre13"/>
aby třeba založil domov<br class="calibre13"/>
natož aby utvořil stát</p>

<p class="mlpverse">A octli jsme se pojednou<br class="calibre13"/>
v území Veroniky<br class="calibre13"/>
která mému synovi podala roušku<br class="calibre13"/>
tak tenkou že za ní prosvítala tvář<br class="calibre13"/>
zvláště když nad Petřínem<br class="calibre13"/>
až od Markéty<br class="calibre13"/>
ji probodával večerní jas</p>

<p class="mlpverse">Tak tu zbyly dva prstýnky<br class="calibre13"/>
a sen o světě který spojí<br class="calibre13"/>
Muže a Ženu<br class="calibre13"/>
i když Adam a Eva byli vyobcováni<br class="calibre13"/>
Dürerem z Ráje</p>

<p class="mlpverse">A přece jen Spolu</p>

</div>
</body>
</html>
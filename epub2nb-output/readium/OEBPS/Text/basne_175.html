<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">
<h2 class="mlpuroven1zvlastnipripadyjakouroven2basen">* * *</h2>

<p class="mlpverse">Spánek je milost<br class="calibre13"/>
kdo ho nemá je bez Milosti<br class="calibre13"/>
a nikdo mu neuvěří</p>

<p class="mlpverse">Zhůvěřilosti smetené na lopatku dne<br class="calibre13"/>
kůrky nedojedků dobře známá obročí noci<br class="calibre13"/>
Ale v ponožkách dojít k nejbližšímu světci<br class="calibre13"/>
byť mi nic neříká: Je z baroka<br class="calibre13"/>
přesto jako já má strhané extatické rysy</p>

<p class="mlpverse">My chtiví věčně na něco sahat<br class="calibre13"/>
my lační věčně proplétat prsty<br class="calibre13"/>
s něčím co neobsáhneme!</p>

<p class="mlpverse">Pak ta skepse ostny pochyb a nenadálá prozření:<br class="calibre13"/>
když si vymýšlíme ne už svatební košile<br class="calibre13"/>
křty a pohřby: Místo toho<br class="calibre13"/>
vítání novorozeňat spalování mrtvých<br class="calibre13"/>
u postýlek brlení a chrastítka<br class="calibre13"/>
trochu klec trochu povyraženi<br class="calibre13"/>
a u hrobu thuje nebo barvínek</p>

<p class="mlpverse">Nad tělem nebo nad popelem<br class="calibre13"/>
nad člověkem který zaživa<br class="calibre13"/>
pokud nepěstoval jógu<br class="calibre13"/>
anebo se neplazil rákosím jako voják<br class="calibre13"/>
anebo se neohýbal v tunelu jako razič<br class="calibre13"/>
nosil v podstatě hlavu vzhůru</p>

<p class="mlpverse">Za nás to pak dělají stromy</p>

<p class="mlpverse">Lípy u hřbitovů bývají nejmohutnější<br class="calibre13"/>
v dosahu jejich kořenů hubneme na těle<br class="calibre13"/>
v tlení pomyslů v koncích předsevzetí</p>

<p class="mlpverse">A napohled je takový hřbitov<br class="calibre13"/>
(i kdybychom byli bez víry)<br class="calibre13"/>
tlukoucí srdce v mrtvé krajině</p>

<p class="mlpverse">I kdyby to nebylo předpověděno:</p>

<p class="mlpverse">Zmrtvýchvstání</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven1zvlastnipripadyjakouroven2basen">Záznamy</h2>

<p class="mlpverse">A tehdy<br class="calibre13"/>
kdy se už sobě nepodobáme<br class="calibre13"/>
a jenom cizí pocely a prsty<br class="calibre13"/>
nás obrábějí k svému obrazu —<br class="calibre13"/>
všecko je mimo:<br class="calibre13"/>
Venku jásot třeskání do obruče výstřely<br class="calibre13"/>
dutě prázdně a naléhavě —<br class="calibre13"/>
uvnitř je to dům<br class="calibre13"/>
ve kterém se po léta nemiluje<br class="calibre13"/>
kam jenom v uskřípnutí spánku<br class="calibre13"/>
jen zřídka nervózně se vkrádají sny<br class="calibre13"/>
stíny života! — když venku<br class="calibre13"/>
zatím potoky zurčí<br class="calibre13"/>
svítá na volátku vlaštovky<br class="calibre13"/>
a svěží osení se vlní<br class="calibre13"/>
pod paprsky pod paprsky</p>

<p class="mlpverse">Dokud nebylo mělčin<br class="calibre13"/>
nořili jsme se potápěli —<br class="calibre13"/>
tak nám tanulo na mysli<br class="calibre13"/>
slovo hloubka!</p>

<p class="mlpverse">Čeřeny byly plné lastur<br class="calibre13"/>
otevírali jsme je nedočkavě<br class="calibre13"/>
zplozence hlubin! — ale umíralo<br class="calibre13"/>
nám všecko pod rukama páchlo<br class="calibre13"/>
v sluneční výhni tonuli jsme<br class="calibre13"/>
v potu jenž nám po lících stékal<br class="calibre13"/>
už jen jako pláč slova hloubka</p>

<p class="mlpverse">Tedy zítran —<br class="calibre13"/>
neboť dneska dvě židle stůl<br class="calibre13"/>
kocovina plný popelník louže vína<br class="calibre13"/>
pozdní lítost dávná předsevzetí skoba v hlavě<br class="calibre13"/>
opilý Haydn kříž a postel<br class="calibre13"/>
ticho za oknem bosé nohy<br class="calibre13"/>
znovu závrať pád do spánku<br class="calibre13"/>
a zlodějsky rukama se chytat<br class="calibre13"/>
stébla naděje — tedy zítra:<br class="calibre13"/>
dvě židle stůl — —<br class="calibre13"/>
a možná báseň kterou hřeby slov<br class="calibre13"/>
už polomrtvou přibíjejí<br class="calibre13"/>
na papír na papír</p>

<p class="mlpverse">O andělích<br class="calibre13"/>
nic nového se už nezdá<br class="calibre13"/>
neboť všecko<br class="calibre13"/>
v kůži vázáno<br class="calibre13"/>
někde odpočívá</p>

<p class="mlpverse">A přece jsou to<br class="calibre13"/>
andělé andělé<br class="calibre13"/>
kteří nás zřídka obletují<br class="calibre13"/>
po kterých se marně ohlížíme:<br class="calibre13"/>
aby mávli nad námi křídly<br class="calibre13"/>
jenom mlha se páří<br class="calibre13"/>
v podvečer kolem lucerny</p>

<p class="mlpverse">A někdy buší ne křídly ale perutěmi<br class="calibre13"/>
bijí nás po hlavě až omámeni<br class="calibre13"/>
otvíráme oči a zíráme —<br class="calibre13"/>
nejsou nejsou<br class="calibre13"/>
jak se v prvopočátku zdáli:<br class="calibre13"/>
a tak jsme probuzeni</p>

<p class="mlpverse">Někdy noc<br class="calibre13"/>
vlhkým čumákem nás očmuchává očuchává<br class="calibre13"/>
je prosinec kamna vyhasla na stropě<br class="calibre13"/>
jako by se prasklinami podepsal<br class="calibre13"/>
něčí žal —<br class="calibre13"/>
ach ano tam tam nade mnou<br class="calibre13"/>
někdo po mně chodí sem a tam<br class="calibre13"/>
chřadnu od jeho nohou<br class="calibre13"/>
den po dni rok po roce —<br class="calibre13"/>
a srdce bolí popraskává<br class="calibre13"/>
jak bere za svůj cizí žal</p>

<p class="mlpverse">V čekárně s oknem na peron<br class="calibre13"/>
obdélník mezi kosočtverci<br class="calibre13"/>
bdím vstoje s bradou pokleslou —<br class="calibre13"/>
Prší svítat zapomnělo<br class="calibre13"/>
noc umírajíc setrvává<br class="calibre13"/>
sama po sobě pozůstalá<br class="calibre13"/>
nad rakví drnčí telegraf<br class="calibre13"/>
hřbitovem projíždějí vlaky —<br class="calibre13"/>
a srdce jako kyvadlo<br class="calibre13"/>
živě mi měří mrtvý čas</p>

<p class="mlpverse">A přece<br class="calibre13"/>
je třeba říci něco o andělích<br class="calibre13"/>
kteří nás zřídka obletují<br class="calibre13"/>
které my marně vyhlížíme —<br class="calibre13"/>
sami nad námi mávli křídly</p>

<p class="mlpverse">Ale neřekne se tím<br class="calibre13"/>
nic nového nihil novum —<br class="calibre13"/>
byli nebyli jsme nejsme<br class="calibre13"/>
a jeden skoro zapomenutý verš:<br class="calibre13"/>
Těm voní růže kdo k ní přivoní</p>

<p class="mlpdopispodpisi">28. prosince 1967</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">
<h2 class="mlpuroven1zvlastnipripadyjakouroven2basen">Stvoření</h2>

<p class="mlpverse">Z božího ukazováku se onoho dne<br class="calibre13"/>
Sesmeklo tělo Kámen zazvonil<br class="calibre13"/>
Bujelo bejlí kvetl žitný klas<br class="calibre13"/>
Bez ladu přišly první měsíce<br class="calibre13"/>
Srpen s vadnoucí chrpou<br class="calibre13"/>
Listopad s oharkem luny<br class="calibre13"/>
Únor s kostřičkou ptáka<br class="calibre13"/>
Květen zelení znaven<br class="calibre13"/>
Užaslé vyloup si oči</p>

<p class="mlpverse">Každý z nich o svém úplňku<br class="calibre13"/>
Tajně už myslil a přál si<br class="calibre13"/>
Aby se klenulo jeho carství<br class="calibre13"/>
Jenom tělo člověka se bránilo divům<br class="calibre13"/>
Ale krev jako míza se pnula k srdci<br class="calibre13"/>
Nalila tenkou slupku úst<br class="calibre13"/>
Ztékajíc neposkvrnění čela</p>

<p class="mlpverse">Jako naráží kra o kry<br class="calibre13"/>
Třesklo to setkáním dne s nocí<br class="calibre13"/>
Bdící pták vzplanul pochytiv jiskru</p>

<p class="mlpverse">První zvuk třeskl o hlušinu skal<br class="calibre13"/>
A plachá obloha přistižená jitrem<br class="calibre13"/>
Vzlétla k zenitu s odvrácenou tváří<br class="calibre13"/>
Jak divá labuť hlavu křídlem klenouc</p>

</div>
</body>
</html>
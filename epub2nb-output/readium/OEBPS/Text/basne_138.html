<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection18">

<h2 class="mlpuroven1zvlastnipripadyjakouroven2basen">Epika I</h2>

<p class="mlpdopispodpisi">Sestře</p>

<p class="mlpverse">A dřív než se setmí<br class="calibre13"/>
dokud nemusím nad závějí<br class="calibre13"/>
svítit petrolejkou či zažehnout svíci<br class="calibre13"/>
(jak se tomu říkalo když básnili<br class="calibre13"/>
z milosti Vídně v Čechách Lumírovci)<br class="calibre13"/>
než mi omotá hlavu<br class="calibre13"/>
ohlávka únavy a údy sváží<br class="calibre13"/>
postraňky nehybnosti:</p>

<p class="mlpverse">Ještě něco povědět o jedné smrti<br class="calibre13"/>
zjevivší se v dýmání lokomotivy<br class="calibre13"/>
oblíbené symfonii Antonína Dvořáka<br class="calibre13"/>
který bez propustky na peron<br class="calibre13"/>
se kořil okřídleným soukolím<br class="calibre13"/>
stejným jaká na služební čepici<br class="calibre13"/>
nosil můj otec: Bohužel<br class="calibre13"/>
to nezabránilo jeho rychlému konci</p>

<p class="mlpverse">Stalo se to v padesátém devátém<br class="calibre13"/>
na cestě z Čerčan: Kvetly jabloně<br class="calibre13"/>
z velocipedu ho srazil kluk na motocyklu</p>

<p class="mlpverse">Starý četník sloužící ještě za protektorátu<br class="calibre13"/>
varující před šťárami gestapa<br class="calibre13"/>
řekl mamince: Nedělejte s tím nic<br class="calibre13"/>
hoch má strýce na OV KSČ v Benešově<br class="calibre13"/>
a manžela vám to nevrátí —<br class="calibre13"/>
Co si na něm vezmete?</p>

<p class="mlpverse">Nevzali jsme si nic<br class="calibre13"/>
jenom matce to nadosmrti zlomilo srdce<br class="calibre13"/>
A zatímco jsme truchlili<br class="calibre13"/>
má činorodá astmatická sestra<br class="calibre13"/>
seprala v škopku zkrvavené hadry<br class="calibre13"/>
jak došly z nemocniční márnice<br class="calibre13"/>
Potom špínu smíchanou<br class="calibre13"/>
s otcovou krví nesla na hnůj<br class="calibre13"/>
Přistihl jsem ji při tom a řekl jí:<br class="calibre13"/>
Sluší se to v zemi Karla Jaromíra Erbena?<br class="calibre13"/>
Hrubě jsem jí škopek vzal z rukou<br class="calibre13"/>
a vylil TO pod jabloní</p>

<p class="mlpverse">Za stodolou ve stráni nad kterou<br class="calibre13"/>
ON popoháněl ta okřídlená kola<br class="calibre13"/>
proč to neříci: Ajznboňák a topič<br class="calibre13"/>
v nejhorších letech za Hitlera<br class="calibre13"/>
tam z lokomotivy shazoval kusy uhlí<br class="calibre13"/>
(které porozkrádali jiní než se vrátil)<br class="calibre13"/>
jenom aby nemrzly děti<br class="calibre13"/>
a když nebyl široko daleko mlýn<br class="calibre13"/>
jezdil po Sázavě s ruksakem žita<br class="calibre13"/>
abychom nehladověli<br class="calibre13"/>
(při jeho cestách byly prohlídky<br class="calibre13"/>
a zrní se slehlo jak se klepal)<br class="calibre13"/>
Nakonec si obilí šrotoval sám<br class="calibre13"/>
v něčem co vypadalo jak keltský oltář<br class="calibre13"/>
Z mračské žuly ho vytesal<br class="calibre13"/>
jeho otec Alois můj dědeček<br class="calibre13"/>
když Ferdinand d’Este na Konopišti<br class="calibre13"/>
zakládal velkolepý park<br class="calibre13"/>
a střílel kachny</p>

<p class="mlpverse">Drahá sestro: Ani na chvíli<br class="calibre13"/>
ani nikdy později ani teď<br class="calibre13"/>
ti nemám za zlé cos chtěla učinit!<br class="calibre13"/>
Šaty člověka po něm špínu a krev<br class="calibre13"/>
spravedlivý Bůh svěřuje čistým duším</p>

<p class="mlpdopispodpisi">24. dubna 1980</p>

</div>
</body>
</html>
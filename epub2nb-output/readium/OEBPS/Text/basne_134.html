<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection14">
<h2 class="mlpuroven1zvlastnipripadyjakouroven2basen">Záznam</h2>

<p class="mlpverse">Jsou dosud jména<br class="calibre13"/>
není věcí<br class="calibre13"/>
jsou dosud věci<br class="calibre13"/>
není pojmenování<br class="calibre13"/>
a obojí platí</p>

<p class="mlpverse">Jako sladce užitý čas<br class="calibre13"/>
se dosud nachyluje léto<br class="calibre13"/>
k hořknoucímu podzimu<br class="calibre13"/>
a velká hmota padá pozvolna<br class="calibre13"/>
když hvozdy prázdna po poledni<br class="calibre13"/>
bloudím v prosychajícím vřesu<br class="calibre13"/>
Nic nepociťuji nic nepozoruji<br class="calibre13"/>
ničím neuštknutý<br class="calibre13"/>
(ačkoli by tu měl být had)<br class="calibre13"/>
ničím neobtěžkaný<br class="calibre13"/>
(ačkoli je tu plno hmoty)<br class="calibre13"/>
přesto divně posedlý ach ano:<br class="calibre13"/>
Démon migrény!</p>

<p class="mlpverse">Nadarmo jsem se rozptyloval<br class="calibre13"/>
obdivoval empírová kamna v márnici<br class="calibre13"/>
navlékl si z rozmaru koňský postroj<br class="calibre13"/>
lámal si hlavu kam bych přesadil<br class="calibre13"/>
Chamaecyparis pisifera filifera aurea<br class="calibre13"/>
nejspíš abych zesměšnil český úhor</p>

<p class="mlpverse">Potolikrát upadnout<br class="calibre13"/>
vstát znovu<br class="calibre13"/>
tolikrát se postavit<br class="calibre13"/>
znovu padnout<br class="calibre13"/>
a obojí platí</p>

<p class="mlpverse">Co se zjeví když dýchnu do popele?<br class="calibre13"/>
Kdysi málem před dvaceti lety<br class="calibre13"/>
jsem si cestou do Brna četl Heideggera<br class="calibre13"/>
po příjezdu místo v ústrety přátelům<br class="calibre13"/>
jsem spěchal do čekárny: tak neschůdné<br class="calibre13"/>
bylo pro mne Náměstí svobody</p>

<p class="mlpdopispodpisi">29. srpna 1978</p>

</div>
</body>
</html>
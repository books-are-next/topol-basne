<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">
<h2 class="mlpuroven1zvlastnipripadyjakouroven2basen">Otázky</h2>

<p class="mlpverse">Mohl Všemohoucí jediným Slovem<br class="calibre13"/>
zničit co stvořil jako hrnčíř<br class="calibre13"/>
rozbije džbán který se nepovedl<br class="calibre13"/>
i když do něho předtím vdechl duši?</p>

<p class="mlpverse">Mohl Vševědoucí pouhým Slovem<br class="calibre13"/>
odvolat mízu z keře zla<br class="calibre13"/>
když ho nechal mezi námi bujet a růst<br class="calibre13"/>
a znovu a znovu vystavuje<br class="calibre13"/>
ač jsme k Obrazu jeho<br class="calibre13"/>
nás novým pokušením?</p>

<p class="mlpverse">Nebo usoudil že je život slzavé údolí<br class="calibre13"/>
a po něm Ráj který nebude utopie?</p>

<p class="mlpverse">Proč nás stvořil k svému Obrazu<br class="calibre13"/>
z hlíny infikované bakteriemi ďábla<br class="calibre13"/>
do které přesto vdechl Duši?</p>

<p class="mlpverse">Teď si neodpovím: Mám jít truchlit<br class="calibre13"/>
nebo myslet na budku pro sýkorky<br class="calibre13"/>
(jak ji udělat kam pověsit)<br class="calibre13"/>
když se mi od úterka zdá<br class="calibre13"/>
že žiju v koncentráku zla?</p>

<p class="mlpverse">Je to dočasné?</p>

<p class="mlpverse">Ďábel přemáhá a přece<br class="calibre13"/>
trvá co bylo při stvoření<br class="calibre13"/>
Zlo převládá ale nenarodil jsem se<br class="calibre13"/>
abych se tomu vyhýbal:</p>

<p class="mlpverse">Abych to změnil</p>

</div>
</body>
</html>
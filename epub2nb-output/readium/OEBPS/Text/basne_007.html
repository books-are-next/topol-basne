<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">

<h2 class="mlpuroven1zvlastnipripadyjakouroven2basen">Venkovské bály</h2>

<p class="mlpdopispodpisi">Marii</p>

<h3 class="mlpuroven3basnesvaz" id="sigil_toc_id_1">I</h3>

<p class="mlpverse">Voják tančící s dvěma oharky<br class="calibre13"/>
Palec utopený v opasku<br class="calibre13"/>
V kapse na prsou cíp dovolenky<br class="calibre13"/>
Těžké okované boty<br class="calibre13"/>
Duní ve vycházkových střevících<br class="calibre13"/>
Zlato nárameníků<br class="calibre13"/>
Teprve slabě prokmitá v černi<br class="calibre13"/>
Vleklý postup k smavé hodnosti<br class="calibre13"/>
Ale za to písnička složená na kavalci<br class="calibre13"/>
O modrých očích<br class="calibre13"/>
A o špásovném děvčeti<br class="calibre13"/>
A nahořklý van mladistvých<br class="calibre13"/>
A dosud nezhojených slov<br class="calibre13"/>
Jejich uhrančivost<br class="calibre13"/>
Chlapecká svévole<br class="calibre13"/>
Lačně postávající kolem výčepu<br class="calibre13"/>
S kapesným na cigarety<br class="calibre13"/>
To tě mámí<br class="calibre13"/>
Sedící pod ebenem matčiných vlasů<br class="calibre13"/>
Zelená lafeta v karnevalovém kouři<br class="calibre13"/>
Běl zubů překonávající škrabošku<br class="calibre13"/>
Vyzývá zvěst lačnosti<br class="calibre13"/>
Muž na řetězu<br class="calibre13"/>
Muž na svobodě<br class="calibre13"/>
Voják tančící s dvěma oharky</p>

<h3 class="mlpuroven3basnesvaz" id="sigil_toc_id_2">II</h3>

<p class="mlpverse">Něco selského v barvě zlatých hrušní<br class="calibre13"/>
Výskot který ještě nedostoupil<br class="calibre13"/>
K branám venkovské krčmy<br class="calibre13"/>
Tvrdě řezaný ohryzek<br class="calibre13"/>
Pohybující se na snědém krku<br class="calibre13"/>
Lhostejná chtivost úst<br class="calibre13"/>
Plivajících do bláta cest<br class="calibre13"/>
Pohvizdujících si v marastu<br class="calibre13"/>
Ztuhlá ohebnost kolen<br class="calibre13"/>
Parádivost<br class="calibre13"/>
Ve vlasech olej<br class="calibre13"/>
Jasné vymydlené čelo<br class="calibre13"/>
Drsné bezněžné dlaně<br class="calibre13"/>
S žlutým lišejem kuřáckých zvyků<br class="calibre13"/>
Mladý traktorista<br class="calibre13"/>
Cenící zuby k zabláceným vozkům<br class="calibre13"/>
Bez jejich cukříčku v kapse<br class="calibre13"/>
A skrajovaných kůrek<br class="calibre13"/>
Bez průpovídek<br class="calibre13"/>
Ve větrem rozpukaných rtech<br class="calibre13"/>
Vycíděný vyleštěný<br class="calibre13"/>
Houká na kamarády a tančit<br class="calibre13"/>
S tak vážnou tváří se mu chce</p>

<p class="mlpverse">To tě mámí<br class="calibre13"/>
Sedící pod ebenem matčiných vlasů<br class="calibre13"/>
Tento sedlák s tvrdě řezaným ohryzkem<br class="calibre13"/>
Jeho podupávání v tanci<br class="calibre13"/>
Strnulost jeho neúsměvu<br class="calibre13"/>
Hladké lesknoucí se vlasy<br class="calibre13"/>
A neznabožství jeho masky<br class="calibre13"/>
Jeho úprk<br class="calibre13"/>
Jeho loudavost<br class="calibre13"/>
Nebezpečí těch gest</p>

<h3 class="mlpuroven3basnesvaz" id="sigil_toc_id_3">III</h3>

<p class="mlpverse">Navzdory k tobě tančím<br class="calibre13"/>
Z temného loubí Neboť venkovská noc<br class="calibre13"/>
Usedá se stařenami blízko kamen<br class="calibre13"/>
Ohřívá staré ztuhlé hnáty<br class="calibre13"/>
A my se vytrácíme očím<br class="calibre13"/>
Poprvé stár a naposledy mladý<br class="calibre13"/>
Zas v tanci potkávám svůj ostych<br class="calibre13"/>
Můj návrat už je pozdní<br class="calibre13"/>
Z bězhvězdna vzpomínek se lehce třpytí</p>

<p class="mlpverse0-12uzsi">Nesmíš dál Za těmi vrátky<br class="calibre13"/>
Je naše zahrada a bílý dům je náš<br class="calibre13"/>
Ale tahle ptáčnice nám sotva patří<br class="calibre13"/>
Tady můžeme usednout a něco pojíst</p>

<p class="mlpverse">Vždyť je karneval<br class="calibre13"/>
Při němž se nasazují masky<br class="calibre13"/>
Oblecme z dávna nejmilejší</p>

<p class="mlpverse">To tě mámí<br class="calibre13"/>
Mlčící pod ebenem matčiných vlasů<br class="calibre13"/>
Můj návrat ač je pozdní<br class="calibre13"/>
Z bězhvězdna vzpomínek<br class="calibre13"/>
Se třpytí poslední<br class="calibre13"/>
A hasne</p>

<h3 class="mlpuroven3basnesvaz" id="sigil_toc_id_4">IV</h3>

<p class="mlpverse">Pohleďte na tu bláznivou<br class="calibre13"/>
Pohleďte na tu nehezkou<br class="calibre13"/>
V růžovém přestrojení</p>

<p class="mlpverse">Povězte mi o ní</p>

<p class="mlpverse">Byla zplozena v opilé noci<br class="calibre13"/>
Žena spící už se semklými koleny<br class="calibre13"/>
Bez lásky a touhy po dítěti<br class="calibre13"/>
V spící probudil se chtíč<br class="calibre13"/>
A muž k ní vstoupil</p>

<p class="mlpverse">Pohleďte na to bláznivé dítě<br class="calibre13"/>
Pohleďte na to nehezké dítě<br class="calibre13"/>
V růžovém přestrojení</p>

<p class="mlpverse">Vějíř v jejích rukou chrastí<br class="calibre13"/>
Smutné velikonoční řehtačky<br class="calibre13"/>
Neboť zvony před bláznem ulétají<br class="calibre13"/>
Neboť zvony před dívkou ulétají<br class="calibre13"/>
Když dospívá a není hezká</p>

<p class="mlpverse">Škraboška přesto oči neutají<br class="calibre13"/>
Chlapce vábí růžové přestrojení<br class="calibre13"/>
Vějíř vesele chrastí v jejích dlaních</p>

<p class="mlpverse">Ale co půlnoc zjeví</p>

<p class="mlpverse">Pohleďte na tu nehezkou<br class="calibre13"/>
Pohleďte na tu bláznivou<br class="calibre13"/>
Stojí sama ve stínu dveří<br class="calibre13"/>
V rukou má škrabošku a vějíř</p>

<p class="mlpverse">Smutný velikonoční vějíř<br class="calibre13"/>
Marného dospívání</p>

<p class="mlpverse">To tě rozesmutní<br class="calibre13"/>
Sedící pod ebenem matčiných vlasů<br class="calibre13"/>
Neboť zvony před bláznem ulétají<br class="calibre13"/>
Neboť zvony před dívkou ulétají<br class="calibre13"/>
Když začne potkávat své lásky</p>

<h3 class="mlpuroven3basnesvaz" id="sigil_toc_id_5">V</h3>

<p class="mlpverse">Den krade se už za nocí<br class="calibre13"/>
Zvěd prchá z prohrávané bitvy<br class="calibre13"/>
Pokoutní hudba zašlým stříbrem zní<br class="calibre13"/>
To tě naposledy mámí toto tajemství<br class="calibre13"/>
Ty tančíš sama v žádostivých pažích<br class="calibre13"/>
Až úsvit rdí se sám tě vyprovází<br class="calibre13"/>
V soucitu matek andělské tlí peří<br class="calibre13"/>
I tvrdá zem zná pohlazení hebčí<br class="calibre13"/>
Sto očí provází a sto rukou tě hýčká<br class="calibre13"/>
Náhradou za ty jež se vytrácejí<br class="calibre13"/>
Křídlovka neznalá jak hudba neznající<br class="calibre13"/>
Vyzývá naposled k tanci tu nejkrásnější<br class="calibre13"/>
To tě mámí<br class="calibre13"/>
Plačící pod ebenem matčiných vlasů</p>

<p class="mlpverse">Svět září maskami a pod maskou se tmí</p>

<p class="mlpdopispodpisi">Poříčí</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven1zvlastnipripadyjakouroven2basen">Hlasy</h2>

<h3 class="mlpuroven3basnesvaz" id="sigil_toc_id_12">I</h3>

<p class="mlpverse">Zem dětské umolousance vždy má<br class="calibre13"/>
Bloudi prázdnem se smutky si hrají<br class="calibre13"/>
Plni pochyb po jistotách šlapou<br class="calibre13"/>
S vírou chudých s pýchou samurají</p>

<p class="mlpverse">Avšak kolemjdoucí půjdou plní pentlí<br class="calibre13"/>
Sám vyšňořený klid a sebesláva<br class="calibre13"/>
Schraňují v kapsách střepinky svých štěstí<br class="calibre13"/>
A každý své si na dně zachumlává</p>

<p class="mlpverse">V kovaných botách vlastní setbou chodí<br class="calibre13"/>
Dětská dlaň k srdci matkám nedosahá<br class="calibre13"/>
A průvod maškar s rámusem se rojí<br class="calibre13"/>
Kouzle jim příslib křiklavého blaha</p>

<p class="mlpverse">Radost jak vzácná vymizelá plavuň<br class="calibre13"/>
Ne všichni věří ne všichni<br class="calibre13"/>
Zkoumají ukazovákem jak vane vítr<br class="calibre13"/>
Zda z moře k zemi či z pevniny k mořím</p>

<p class="mlpverse">Proměňujíce peníz ze své dlaně<br class="calibre13"/>
Za střepy třpytivého smíchu<br class="calibre13"/>
Na kovadlině kují hlučné štěstí<br class="calibre13"/>
Jiné neoslyšené se svíjí v tichu</p>

<h3 class="mlpuroven3basnesvaz" id="sigil_toc_id_13">II</h3>

<p class="mlpverse">Poznáš po hlase ptáky? Poznám noc<br class="calibre13"/>
Když překlápí svou ošatku a stmívá<br class="calibre13"/>
Tichá jak srčení mléka z chlévů<br class="calibre13"/>
Vonná jak koňů rozpletená hříva</p>

<p class="mlpverse">Temná pohoří mračen nesou deště<br class="calibre13"/>
V stará údolí něžně zamžených tvarů<br class="calibre13"/>
Tam bloudí dosud nevinní chlapci<br class="calibre13"/>
Přezimující láska jde vstříc jaru</p>

<p class="mlpverse">Tam možná nikým nedotčená ňadra<br class="calibre13"/>
Sama na sebe loudí chválu<br class="calibre13"/>
Dívky nejsouce ženami dosud<br class="calibre13"/>
Smějí naleznout štěstí v málu</p>

<p class="mlpverse">Sen je nezranitelný jak pramen<br class="calibre13"/>
Ač mnohé trápení ho rmutem kalí<br class="calibre13"/>
Po něm je každý studnicí vzácné vody<br class="calibre13"/>
Po níž se všichni žíznící ptali</p>

<h3 class="mlpuroven3basnesvaz" id="sigil_toc_id_14">III</h3>

<p class="mlpverse">Jde za obolos polibku tím krajem<br class="calibre13"/>
Vlci tam drtí v zubech lkavou flétnu<br class="calibre13"/>
Jde za obolos polibku tím krajem<br class="calibre13"/>
Na pět prstů je všude hojnost kláves</p>

<p class="mlpverse">Jeho radost vzácná vymizelá plavuň<br class="calibre13"/>
Ne všichni věří ne všichni<br class="calibre13"/>
Zkoumají ukazovákem jak vane vítr<br class="calibre13"/>
Zda z moře k zemi z pevniny k mořím</p>

<p class="mlpverse">Děti prosí Dej ať hodně prší<br class="calibre13"/>
Cesty nastrahují oka kaluží<br class="calibre13"/>
A dospělí Bodejž bylo sucho<br class="calibre13"/>
Cesty hubnou bíle žebry svítí</p>

<p class="mlpverse">Mnozí budou dýchat jeho ústy<br class="calibre13"/>
Neboť kdyby klesla kletba shůry<br class="calibre13"/>
Smrt by přišla zdávit bílá hrdla<br class="calibre13"/>
Mezi němými jsou všichni němí</p>

<p class="mlpverse">Tak se pohnou ve tmě břicha ryb<br class="calibre13"/>
(Jsou podobná sluncím prvních dní)<br class="calibre13"/>
Jejich oči z hlubin nesou tajemství<br class="calibre13"/>
Co chvíli se voda zbarví jejich krví</p>

<p class="mlpverse">Holub se snítkou už celý malátný<br class="calibre13"/>
Neboť čas je mořem bez pevnin<br class="calibre13"/>
Ještě nedoletí k dlaním skal<br class="calibre13"/>
Země tichou ozvěnu mu vrací</p>

<p class="mlpverse">Kdesi pod prahorami má skrytý klín<br class="calibre13"/>
Jenom stromy tuší svými kořeny<br class="calibre13"/>
Valoun rudy který nezvětral<br class="calibre13"/>
Temný příslib který stoupá k hrudi</p>

</div>
</body>
</html>
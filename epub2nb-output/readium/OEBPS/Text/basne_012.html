<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven1zvlastnipripadyjakouroven2basen">Pes a luna</h2>

<h3 class="mlpuroven3basnesvaz" id="sigil_toc_id_8">I</h3>

<p class="mlpverse">Blatouší vonné tajemství měsíce<br class="calibre13"/>
Zlatý sýr taje v temné misce<br class="calibre13"/>
Stopaři sotva stačí dech pes větří<br class="calibre13"/>
Pes překonávající tíži<br class="calibre13"/>
A závratě<br class="calibre13"/>
Vrtí ocasem vidí zlatou misku<br class="calibre13"/>
S bělmem studených kráterů<br class="calibre13"/>
A jme se nedočkavě výt</p>

<p class="mlpverse">Pán bdí a otvírá noční okno<br class="calibre13"/>
Odpouští že ho budí v nahost<br class="calibre13"/>
Je plný žízně z hladu svého psa<br class="calibre13"/>
Leze do větví stromů aby utrh<br class="calibre13"/>
Jablko poznání</p>

<h3 class="mlpuroven3basnesvaz" id="sigil_toc_id_9">II</h3>

<p class="mlpverse">Leží bez hnutí je srp nabroušený<br class="calibre13"/>
Růžové plátky nesou rosy hlen<br class="calibre13"/>
Stínidlo lampy haslý spád<br class="calibre13"/>
Dlaň zaclánějící ohanbí hvězdy</p>

<p class="mlpverse">To je luna psích snů</p>

<p class="mlpverse">Ozón který nasládle chutná<br class="calibre13"/>
Hrozen lisovaný Bohem plný šťáv<br class="calibre13"/>
Z oranže prosvítavé hory<br class="calibre13"/>
S krátery úzkými jak pánve panen</p>

<p class="mlpverse">To je luna psích snů</p>

<h3 class="mlpuroven3basnesvaz" id="sigil_toc_id_10">III</h3>

<p class="mlpverse">Den bílý moučný mléko z hvězd<br class="calibre13"/>
Úsměv muže v měsíci se tmí<br class="calibre13"/>
Tento obličej byl vzňatý nach<br class="calibre13"/>
Spaloval se náklonností k sobě<br class="calibre13"/>
Bledý narcis tonul v jezerech<br class="calibre13"/>
Je vyhořelý teď tvář třpytný troud<br class="calibre13"/>
Oharky obočí dým vlasů<br class="calibre13"/>
Tesknota hvězdných spálenišť<br class="calibre13"/>
Pod nimiž doutná mře a doutná<br class="calibre13"/>
Den bílý moučný z mléka hvězd</p>

<h3 class="mlpuroven3basnesvaz" id="sigil_toc_id_11">IV</h3>

<p class="mlpverse">L <span class="mlpznakkurziva11b">loukoť louč ladička los
lup</span><br class="calibre13"/>
U <span class="mlpznakkurziva11b">úběl úhoř utoužený úúú</span><br class="calibre13"/>
N <span class="mlpznakkurziva11b">nátrubek nouze narcis nyvý</span><br class="calibre13"/>
A <span class="mlpznakkurziva11b">amarant adonis a alarm alp</span></p>

<p class="mlpverse">Pes usíná a světlou průrvou<br class="calibre13"/>
Jak děti jsou-li šťastny vzlétává<br class="calibre13"/>
Jenom nepatrný kmit a stoupá<br class="calibre13"/>
Srst skoro přimrazují hvězdy<br class="calibre13"/>
Zjeví se posléze psí ráj</p>

<p class="mlpverse">Rozkmitává se bledá závrať<br class="calibre13"/>
Přerve bělostné spony<br class="calibre13"/>
Jimiž psí sen byl spoután<br class="calibre13"/>
Pohyb opustí tělo víří<br class="calibre13"/>
Větří čenichem chladnoucího psa<br class="calibre13"/>
Drásá jeho prackami křupkou kůru<br class="calibre13"/>
Vyje propůjčenými ústy<br class="calibre13"/>
Podržuje si paměť vlhké tlamy</p>

<p class="mlpverse">Spirála těla vymrštila sen<br class="calibre13"/>
Tětiva svalů vypustila stín<br class="calibre13"/>
Pán plný světla v stínu svého psa<br class="calibre13"/>
Svírá jablko poznání<br class="calibre13"/>
A snídá</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection18">
<h2 class="mlpuroven1zvlastnipripadyjakouroven2basen">Epika II</h2>

<p class="mlpdopispodpisi">Tetě Anně</p>

<p class="mlpverse">Už se schylovalo k jejímu konci<br class="calibre13"/>
viděl jsem to na jejich rukou koncem léta<br class="calibre13"/>
dozrával oves byly bouřky<br class="calibre13"/>
její kočka na půdě poschovávala tři koťata<br class="calibre13"/>
aby je neutopila</p>

<p class="mlpverse">Ruce měla složené na peřině sotva dýchala<br class="calibre13"/>
snad náhlá slabost nebo chřipka<br class="calibre13"/>
něco od srdce a náhlé vynechání<br class="calibre13"/>
zajetého způsobu života</p>

<p class="mlpverse">Tatínek byl kovář říkali jí<br class="calibre13"/>
Anička kovářoj — kovadlina<br class="calibre13"/>
bušila už při jejím narození<br class="calibre13"/>
otec za chudoby jí vykoval boty z plechu<br class="calibre13"/>
se zkrvavenýma patama v nich chodila<br class="calibre13"/>
kilometry do nejbližší školy<br class="calibre13"/>
i ve vánici mladšího bratra nesla na zádech</p>

<p class="mlpverse">To co jinde už dávno kvete<br class="calibre13"/>
tady opatrně v mrazové kotlině<br class="calibre13"/>
teprv na nejistý úrok vypůjčí<br class="calibre13"/>
bledému nebi dva tři lístky<br class="calibre13"/>
a teprv po velikém smlouvání<br class="calibre13"/>
snad jeden kvítek: Jak tu mohla zrát?</p>

<p class="mlpverse">Přece ano<br class="calibre13"/>
za mužem do Všesulova do cihelny<br class="calibre13"/>
nosila jediného chlapce<br class="calibre13"/>
zas na ramenou spolu s obědem<br class="calibre13"/>
a šlapala tam cihlářskou hlínu<br class="calibre13"/>
Tak si zvykla na jeho rostoucí tíhu<br class="calibre13"/>
až jí připadal jako nejlehčí<br class="calibre13"/>
ze všeho co doposud nesla<br class="calibre13"/>
v tomto slzavém údolí:<br class="calibre13"/>
Výrostek radost zdárný odmladek<br class="calibre13"/>
už živořícího keře<br class="calibre13"/>
(jediná sestra — snad to bylo v rodě —<br class="calibre13"/>
odešla za Císaře Pána do Rakous<br class="calibre13"/>
a provdala se — jak jinak — taky za kováře<br class="calibre13"/>
blízko Lince: Jako mladík<br class="calibre13"/>
jsem se tam šel poklonit<br class="calibre13"/>
k hrobu milovaného skladatele)</p>

<p class="mlpverse">V roce čtyřicátém sedmém<br class="calibre13"/>
vymodlený jediný syn tety Anny<br class="calibre13"/>
z Prahy od závěrečných zkoušek na průmyslovce<br class="calibre13"/>
se vracel motorákem domů: Čekala ho<br class="calibre13"/>
s upečeným kuřetem s karásky na plotně<br class="calibre13"/>
a s pýchou s jakou pokorné matky<br class="calibre13"/>
opečovávají nadějný plod svého života</p>

<p class="mlpverse">Ale u Rakovníka někdo nepřehodil výhybku<br class="calibre13"/>
jejího snu a skutečnosti<br class="calibre13"/>
bylo osm mrtvých Její muž<br class="calibre13"/>
tam v noci dojel na motorce ukázali mu ho</p>

<p class="mlpverse">Bylo tomu už třicet let<br class="calibre13"/>
nad postelí jí visel obraz syna a budoucí nevěsty:<br class="calibre13"/>
Už se taky dávno provdala<br class="calibre13"/>
ale dosud se usmívala plaše a tajuplně<br class="calibre13"/>
z té zdi kterou stařenka pomalovávala<br class="calibre13"/>
svými představami: Jen že štětkou obtáhla<br class="calibre13"/>
skříně postel kredenc a obrázky<br class="calibre13"/>
a u stropu štětcem naznačila<br class="calibre13"/>
diletantsky v hnědi anebo v zeleni<br class="calibre13"/>
nezbytnou linku oddělující<br class="calibre13"/>
vetchý strop od podlahy zármutku</p>

<p class="mlpverse">Muž se časem oběsil ve stodole</p>

<p class="mlpverse">Stále nasazovala na kuřata<br class="calibre13"/>
sela mák a macešky synovi na hrob<br class="calibre13"/>
a říkala mi když jsem sám na tom nebyl nejlíp:<br class="calibre13"/>
Pane Topol uprdněte se na to</p>

<p class="mlpverse">Dnes ráno (už to bude dva roky!)<br class="calibre13"/>
jsem šel kolem její zahrádky<br class="calibre13"/>
dosud jen zpola přehrabané<br class="calibre13"/>
novými vlastníky a chalupáři<br class="calibre13"/>
prosil jsem Boha aby Básně<br class="calibre13"/>
(neboť zrovna rozpuklo jaro)<br class="calibre13"/>
jako ty sněženky a bledule<br class="calibre13"/>
Galanthus nivalis a Leucoium vernum<br class="calibre13"/>
do mého života se vracely<br class="calibre13"/>
popaměti kvetoucí její rukou</p>

<p class="mlpdopispodpisi">Krakovec, 1980</p>

</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection14">
<h2 class="mlpuroven1zvlastnipripadyjakouroven2basen">Vytrvalý déšť</h2>

<p class="mlpverse">Kam padá modrý les, když odpoledne<br class="calibre13"/>
už nahmatává rubáš soumraku?<br class="calibre13"/>
Kam houby rostou, která bolest v zádech<br class="calibre13"/>
je tlačí vzhůru, na milostný svět?</p>

<p class="mlpverse">Tak plynou, pohrouženy do sebe,<br class="calibre13"/>
řeka s potokem a rybník s mořem<br class="calibre13"/>
a kapky v řadách jako na výcvik<br class="calibre13"/>
a stíny stromů zaclánějí strom,<br class="calibre13"/>
tak plné svodů, vábivé jak noc,<br class="calibre13"/>
tak strhující — pane, tu jsme dva,<br class="calibre13"/>
v nestínu, v nečase a v nepohodě,<br class="calibre13"/>
nic se k nám nemá, nic nás nechce mít,<br class="calibre13"/>
bez ohně, bez žvára a bez deštníku,<br class="calibre13"/>
už se pomalu vzdávám, pouštím slovo<br class="calibre13"/>
jak prošlý peníz prokřehlými prsty.</p>

<p class="mlpverse">Ještě když prchá polekaný vzduch,<br class="calibre13"/>
v tom úprku, v tom zachraň-se-kdo-můžeš<br class="calibre13"/>
se lačně chytám útlých lidských těl,<br class="calibre13"/>
jak si je skládá neodbytná paměť,<br class="calibre13"/>
těch pondělků a sobot,<br class="calibre13"/>
těch opasků a šlí,<br class="calibre13"/>
biografů a hospod,<br class="calibre13"/>
prostěradel a vší,<br class="calibre13"/>
ale odevšad<br class="calibre13"/>
tající úsměv sbírám jako rosu:<br class="calibre13"/>
potopa byla, vylejvám ji z bot.</p>

</div>
</body>
</html>
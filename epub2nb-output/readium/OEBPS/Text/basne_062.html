<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection9">

<h2 class="mlpuroven1zvlastnipripadyjakouroven2basen">Smrt Erbenova</h2>

<p class="mlpverse">Jenom umírajících oči<br class="calibre13"/>
Vidí mytický pažit<br class="calibre13"/>
Chladivě k nohám se vinout<br class="calibre13"/>
Jim se naplní pověst<br class="calibre13"/>
O věčně zářivém nebi<br class="calibre13"/>
Tonoucím v náruči boží</p>

<p class="mlpverse">Přišel bledý pán hostin<br class="calibre13"/>
Na pohřeb dřevnímu slunci<br class="calibre13"/>
A hned šťastné jsou sovy<br class="calibre13"/>
Neboť mají co zhltnout<br class="calibre13"/>
Píjí! řve upíří pískle<br class="calibre13"/>
Bušíc nahými křídly</p>

<p class="mlpverse">A hned šťastný je každý<br class="calibre13"/>
V chmýří oděl se jinoch<br class="calibre13"/>
Nevinný stejnokroj navždy<br class="calibre13"/>
Sám jak obětní hříbě<br class="calibre13"/>
Bos jde spadalou rosou<br class="calibre13"/>
Skotačí v hluboké louce</p>

<p class="mlpverse">A hned derou se z kopřiv<br class="calibre13"/>
Pohůnků osmahlá těla<br class="calibre13"/>
Bez hlesu kradou se ze vsí<br class="calibre13"/>
U země čenichá každý<br class="calibre13"/>
Rasové náhončí vraždy<br class="calibre13"/>
Pach krve nozdry jim vzdul</p>

<p class="mlpverse0-12uzsi">Jsme zakuklenci a pážata hříchu<br class="calibre13"/>
Přisluhujeme poslední z hostin<br class="calibre13"/>
Slovo je blábol asi<br class="calibre13"/>
Tázáni opakujeme písmen sled<br class="calibre13"/>
Přiškrcenými hlasy</p>

<p class="mlpverse">Běda mu jinochu běda<br class="calibre13"/>
Třeba své šavle se chyt<br class="calibre13"/>
Pochvou si holeně brání<br class="calibre13"/>
Labutí stehno i klín<br class="calibre13"/>
V předtuše záhuby bledne<br class="calibre13"/>
Pohůnci nablízku jsou</p>

<p class="mlpverse">Hú! vyje na bratra bratr<br class="calibre13"/>
Derou se z trní a ostřic<br class="calibre13"/>
Pochopů brunátná těla<br class="calibre13"/>
Rujnosti stejnokroj navždy<br class="calibre13"/>
Rasové náhončí vraždy<br class="calibre13"/>
Pach krve nozdry jim vzdul</p>

<p class="mlpverse">K patám poutají lokty<br class="calibre13"/>
Provazem drhnou mu boky<br class="calibre13"/>
Pod kůží žebra se pnou<br class="calibre13"/>
Hlava se k rameni kloní<br class="calibre13"/>
Kolena k hrachové zemi<br class="calibre13"/>
Na prsou krvavý šrám</p>

<p class="mlpverse0-12uzsi">Jsme neopeřenci neznalí hříchu<br class="calibre13"/>
Vyobcovaní z první z hostin<br class="calibre13"/>
Pro hlt rozkoše doušek smíchu<br class="calibre13"/>
Němě přiškrcenými hlasy<br class="calibre13"/>
Jen opakujeme písmen sled<br class="calibre13"/>
Slovo je zázrak asi</p>

<p class="mlpverse">Jinocha hasnoucí oči<br class="calibre13"/>
Vidí zelený pažit<br class="calibre13"/>
Chladivě k nohám se vinout<br class="calibre13"/>
Je vše co různě se dělo<br class="calibre13"/>
Jeden jediný život<br class="calibre13"/>
Tonoucí v náruči boží</p>

<p class="mlpverse">Nevzhlédne k němu už nikdo<br class="calibre13"/>
Poberta na vlčích nohou<br class="calibre13"/>
O hadry porve se s druhem<br class="calibre13"/>
Prvenství závidí každý<br class="calibre13"/>
O cetku z loupežné vraždy<br class="calibre13"/>
Lapkové metají los</p>

<p class="mlpverse">Minulo skřivánčí léto<br class="calibre13"/>
Ten tam je vlaštovčí podzim<br class="calibre13"/>
Na slunci zbělela kostra<br class="calibre13"/>
Obchází bledý pán hostin<br class="calibre13"/>
Na zimu moudře si schoval<br class="calibre13"/>
Z jinocha staženou kůži</p>

<p class="mlpverse">Všechno začíná znovu<br class="calibre13"/>
Vavřín je pochoutkou koz<br class="calibre13"/>
V džínech pacholek od krav<br class="calibre13"/>
Stojí na hlavě zrudlý<br class="calibre13"/>
Haleká pradávnou báj<br class="calibre13"/>
To co podobu nemá<br class="calibre13"/>
Slovem je učiněno</p>

</div>
</body>
</html>
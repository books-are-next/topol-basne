<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection20">
<h2 class="mlpuroven1zvlastnipripadyjakouroven2basen">O naději (I)</h2>

<p class="mlpverse">Jenom to nepojmenovat<br class="calibre13"/>
ale blížit se tomu přiblížit to<br class="calibre13"/>
Neříci úzkost: zahlcují<br class="calibre13"/>
nás taková slova jsou to studny<br class="calibre13"/>
do kterých padá kdo se naklonil<br class="calibre13"/>
jsou to podnože na kterých se neujímají<br class="calibre13"/>
rouby jiných pochopitelných slov</p>

<p class="mlpverse">Neboť úzkost<br class="calibre13"/>
je k neuchopení je k nepochopení<br class="calibre13"/>
patří do glosáře psychiatrických klinik<br class="calibre13"/>
jako jasné popsání temných stavů<br class="calibre13"/>
podobných neprůhlednému tunelu<br class="calibre13"/>
v kterém zastavil vlak<br class="calibre13"/>
(to je diagnóza ne už Diogenova sudu)</p>

<p class="mlpverse">Jenom to nepojmenovat<br class="calibre13"/>
radši to obejít a opsat<br class="calibre13"/>
vylíčit tu spasenou zahradu<br class="calibre13"/>
ozřejmit ten zkurvený sad<br class="calibre13"/>
ne nepodobný mnoha hřbitovům<br class="calibre13"/>
až po ty vyholené kosterní větve<br class="calibre13"/>
a plevelné houby v kmenech hniloby</p>

<p class="mlpverse">A nezříkat se naděje že to všecko<br class="calibre13"/>
tady už bylo bylo a bude<br class="calibre13"/>
tady bylo bude a je</p>

<p class="mlpverse">Lépe o ní nemluvit (o naději)<br class="calibre13"/>
ale blížit se k ní a přibližovat ji<br class="calibre13"/>
i bližnímu svému třebaže jsme ji uviděli<br class="calibre13"/>
jen jednou jenom na okamžik<br class="calibre13"/>
a jen jako přízrak fatu morganu<br class="calibre13"/>
lepšího světa který tady už byl<br class="calibre13"/>
byl a zas bude<br class="calibre13"/>
byl bude a je</p>

<p class="mlpdopispodpisi">24. dubna 1980</p>

</div>
</body>
</html>
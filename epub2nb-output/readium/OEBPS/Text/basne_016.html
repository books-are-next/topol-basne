<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpuroven1zvlastnipripadyjakouroven2basen">Dospělost</h2>

<p class="mlpverse">Je vypouštěn rybník<br class="calibre13"/>
Z nakřápnutého pouzdra<br class="calibre13"/>
Uniká medový tok houslí<br class="calibre13"/>
Dvanáct chlapů s koží chráněnými stehny<br class="calibre13"/>
A přesto rheumatických až běda<br class="calibre13"/>
Zarostlých s trnem uhrančivých očí<br class="calibre13"/>
Jak z jedné vody nanečisto<br class="calibre13"/>
Malovaných na brčálový list<br class="calibre13"/>
Štětcem namočeným v rozpuštěné rzi<br class="calibre13"/>
Už pozvedá ruce plné slizkých šupin<br class="calibre13"/>
Voda milostně šplouchající<br class="calibre13"/>
Úpí na skřipci<br class="calibre13"/>
Žernov z tvrdého dřeva drhne hrdlo<br class="calibre13"/>
Z bahna se derou zkřehlé žáby</p>

<p class="mlpverse">Nejmladší z dvanácti je nejbystřejší<br class="calibre13"/>
Jde právě o výuční list<br class="calibre13"/>
Zatíná v prokřehlé a ztuhlé tělo<br class="calibre13"/>
Ostruhy bílých šlach<br class="calibre13"/>
Prohýbá se pod tíží váhy<br class="calibre13"/>
Zvedá vysoko nejpěknější kusy<br class="calibre13"/>
Lesk padá v zbrunátnělou tvář<br class="calibre13"/>
Pozoruje ho jedenáct chlapů<br class="calibre13"/>
Rheumatických až běda<br class="calibre13"/>
A těší je ten kvas a třas<br class="calibre13"/>
Na břehu strmí kádě plné ryb<br class="calibre13"/>
Nejstarší svírá rameno nejmladšího<br class="calibre13"/>
Stal se právě dvanáctým z nich</p>

</div>
</body>
</html>
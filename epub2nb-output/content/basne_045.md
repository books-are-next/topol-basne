---
title: Zlatý věk
contentType: prose
---

<section>

Slzo kanoucí  
Hvězdy pláč  
Úponku ucha  
Slyš důvod pláče

Hlubina vrhá  
Kojence smutné  
Pod bílým prsem  
Je tmoucí tma

Zloděj se krade  
Malý sup krouží  
Slepená víčka  
Otvírá pláč

Děťátko zívej  
Hrdélko ptačí  
V rukou ti doutná  
Hořící ráj

Hrdlo tvé matky  
Je jablka plno  
Tratí se spánek  
A přichází hlad

Se stopou útrap  
S vbodlými ústy  
Saješ svou mízu  
A navždy boříš  
Cestičku zpět

</section>

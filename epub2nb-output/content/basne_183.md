---
title: ''
contentType: prose
---

## \* \* \*

Proseděl jsem večer s těmi lidmi  
svěřovali se mi a ten divný  
který v autobuse mě sotva zdraví na půl huby  
mě pohladil: Má rok do důchodu  
cukrovku dvě děti a tři vnoučata

Takový byl můj otec: Věčně plachý a přesto  
v prašivých dnech kdy utrmáceni muži si popřeji  
lavici posezeni sousto promluveni doušek piva  
na zápraží stíral zhrublými prsty s tváří smutek  
a vracel se ztepilý rozveselený  
mezi sousedy nohsledy a spolužáky  
nikdy přítel anekdot a veselých historií  
pomlouvač režimů a prorok věšení na lucerny

Nebyla ještě televize drali peří  
taky oškubával peříčka s pokleslou hlavou  
a poslouchal klevetivé venkovské ženy  
nejpokornější pokora sám osud všivějící země

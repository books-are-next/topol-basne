---
title: ''
contentType: prose
---

## Sicut erat

Mucholapka vždy lapí  
Tu trváš  
Sámsoběpomozi  
A pštros peřestými kroky  
Čeří hladinu písku  
Klade vejce  
(Světu podobná líhni)  
S pýchou plodivých tvorů

Tyčí se jediná pěst  
Marný vzdor  
Měkkýše v jehož pouzdře nenajdou perlu

Ó zavržení  
Hodná studno  
Z které nebesa do dna pijí  
Z které noc chlemstá  
Psí tlamou  
A pěsti rouhačská

Něčí milostné prsty  
Tě otvírají vábnější než dosud  
(A jakož bylo na počátku)  
Mucholapka vždy lapí

---
title: O naději (II)
contentType: prose
---

<section>

Tak neuvěřitelně pomalý tak vleklý  
             ani-už-ne-pohyb  
(ale tertium non datur)  
buď to vydržím nebo na to zařvu

Tak mě rvát z lůna života  
holýma rukama tak bez slitováni  
(krista boha krista boha!)  
ze statků ducha z usedlosti duše

Není naděje v tom dělat si naději  
je jen naděje — je-li jaká —  
obsažená jako prvek v pralátce života  
s občasnými shluky molekul  
skrytá pouze latentně přítomná  
sotva uchopitelná

I když se to nezdá kdo ví  
zda nejsme z ní živi

</section>

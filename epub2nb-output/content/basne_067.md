---
contentType: prose
---

## Koleda hladu

Bez jablka vydaný hladu  
K tobě na špičky stoupám  
V plachou chvíli kdy nikdo nekouká  
K hejčkání prsteníčkem zveš  
Představuju si tě s dřeváky za dveřmi  
V nichž chodívalas dávno samotná  
(To vědí křivolaké stezky  
Kopce svou zeleň dmoucí  
Za zlatem ovsa  
Jež mistr Theodorich dal  
Kol svatých hlav)

Láskou zkamenovaný  
Sebastianský šíp v hrdle mám  
Abych nezpíval sladce  
A nepřirovnával

První jsem kdo tě u prahu vítá  
Kraválem hrnců svatebních

---
title: Příliv
contentType: prose
---

<section>

Tu stonající novou láskou  
jsem zkoušen snadností již neznám:  
Slunce na kazatelně vzdálené hory  
pro zlatou říji prší jas  
když stejně Zlatá pláž  
sypkou odezvu mu vrací  
a zelený Mischor vrhá stíny  
abych to viděl zpod přivřených řas

Tu mi anděl mou podobu dávnou  
nese na okřínové míse  
mou hlavu dávnou s rýhami  
jež vyryl nedávný můj pláč  
Zmámený z podoby tak zřejmé  
spal jsem prvně tu noc  
pohroužen v náruč svoji

A sebou sám

Jalta, 1960

</section>

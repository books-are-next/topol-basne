---
contentType: prose
---

## Divný den

Den jak ho vyplašili hajní  
co jedou vlakem bodře rozvalení  
a jedí párky z ruksaku.  
Jejich děti  
velkýma očima se usmívají  
a trousí perly podle tratě  
Den jako straka slétá k zemi  
krade je nikým nehlídané  
louská v korunách stromů

Až se přetrhne stín měl tenkou stopku  
a drobné kvítí jaký div  
za rosy odvahou se čepýří  
osamělému opilci se posmívá  
připadá mu jak z cirku vypískaný  
spráskaný pes  
s tou věčnou melodií:  
nedá pokoj až bude nakrmený

A mnoho podobných věcí  
je k smíchu trávě až se zavlní  
když stéblo stéblem polechtá  
Jen ptáci  
za okny škrtají tu aranžuru  
když slunce zapadá  
a není soucit co v nich dovádí

Setmělo se Kam modrý les  
ještě před hodinou tak zřetelný  
šel na vlastní pohřeb?

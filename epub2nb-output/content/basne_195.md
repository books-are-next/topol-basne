---
contentType: prose
---

## \* \* \*

Je to jako vypořádat se se saní  
bez pohádkového meče  
ještě se tak někdy podaří  
zfascinovat ji očima  
a trnout blahem v prodlení nehybnosti

Ale pak není na cukr  
a poupíjím svou hořkou kávu  
a k přemýšlení si beru látku  
tak tuhou nepoddajnou nevstřícnou  
která mi nepřiléhá  
ani nesluší  
jako bych si vatou myšlenek  
vycpal ramena a vyztužený  
byl zase ten svůdný mrchožrout  
co se s tím patlá  
patlá a sere

---
title: ''
contentType: prose
---

## Romance černomořská

Nebem byl počat  
A měl barvu vody  
Moře mu písek  
Zvedlo až k nohám —  
Nevzlykej hřej si buď klidný  
Jsi právě zrozen jsi Julij  
Daň z hlavy zaplatím já

Věčnost si bere  
Tu vteřinu lásky  
Zajiskří v moři  
Jak delfíní hra —  
Pohrdni ložem a patou se opři  
Mravenčí pílí se v souloži vzmuž  
Do vlastní tíhy stul se jak stvol

Kdo ví jak já  
Ten v líbezném žertu  
Kalmycké vášni  
By propadl rád —  
Holubi mořští už prchají chvíli  
Když hříbě vlny se po břehu honí  
V medúzách vánek si lehounce hrá

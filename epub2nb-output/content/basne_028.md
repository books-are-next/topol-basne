---
contentType: prose
---

## Jsoucí

Rozvazuji bílou tkanici tvého slibu  
Šťasten žes odolávala svodům  
Zůstala nedotčena

Vstupuji do tvého stínu  
Přijímaje ticho tvého ticha  
I oheň kterým prohoříváš ze tmy  
Abys vydala slunci pahorky ňader  
Bělostné břicho přede mnou střouc  
Abys propálila na bílém nepočetí čela  
Plaché probuzení tuchy

Budu sotva z tvých milenců  
Klamavý nespočetný  
A dojde-li k zásnubám obou  
Dřív tě usmýkám k smrti  
Neboť ze všeho nejvíc vyšel jsem na zboj  
S odvahou ukrást duši

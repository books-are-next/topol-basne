---
title: ''
contentType: prose
---

## Prosba

_Ach Bože šeptaje se ptám  
nerozvážeš můj slib  
když neosobnost mnou smýkla  
až k roští kde parádivé  
býlí bují a prší na mne sláma hvězd?  
Tady mě přepadni a bodni:  
Nůž z tvých rukou je dobrý i do zad_

_Jen nebuď zakaboněný  
ani mně dnes není do zpěvu  
ani do slov mi není  
ledový tváří k tobě přimrzám  
(kdo odvrátil se padl na polštář  
s navždy strženou tváří)  
Ty nejihneš a mé ruce  
jako vši žebráka se chytají  
tvého milosrdenství!_

---
contentType: prose
---

## Pastvu má podzim

Je z koudele nebe stromy zhubly  
Ještě chryzantém bledé pochodně planou  
Dávné svatební čabraky pohřbů  
Kdy Smrtonoš je ženich zářivých jiter

Přes řeku Smrtku živí nahlížíme  
Do skleněných stájí: Hle zahradnictví  
V kapse přepočítáváme drobné  
Je Dušiček a pastvu má podzim

Medúzy mlhy: Třeskly výstřely posledních honů  
Podvědomě se vyhýbáme v cestě hořící keř  
V kterém uvázly zlaté vlasy Faethonovy  
Až dosud hřebci smýkaného po zemi

Sám a jediný jdu klopotnou cestou  
K čerčanské topírně: Hle nádraží  
Sebe potkávám sobě nabízím ruku  
Osamělý pozdrav úsměv a cit

---
title: Koktejly
contentType: poetry
---

<section>

Stavení houstnou  
jen tma tu cestu zná  
(zná cestu)

Opera s máslovými rty  
pohodí kadeří  
rackové táhnou  
v praobraz moře  
trousí svůj trus  
měňavé hedvábí se  
tře o tyčkový plot  
růžová kombiné  
o schnoucí palmy

Ó znalci zaviděníhodný  
je tenhle případ  
kdy smyslnost si počne  
vršit kadence v básni!

V potu tonem  
a co na pláži  
žloutne a smahne  
se bezostyšně svléká:  
Pravý šampaňský vzmach

_Jalta, 1960_

</section>

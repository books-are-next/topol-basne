---
title: ''
contentType: prose
---

## Pouhá cesta

Příliš vysoko je Bůh, aby vzdalování  
se vystříhal k těm zdola.

Svítání nadějně se lísá  
k nohám šlapoucím zemi,  
znovu se líbezně strojí  
za profil radostné masky,  
mlčky kvetoucí brambor  
zve mě v naprostý ráj.

Bez ohňů v podzimu charém  
strojím hostiny ptačí,  
třeba mám v zubech jen kost,  
třeba se hroutí, co vztyčím.  
Vlk se z krtiny zouvá,  
pelichá kožíšek ovčí,  
jen žebra v atlasu jsou pevná  
jak anathema.

Sítí jsme pro jiné větry,  
pozemský ledva nás napjal,  
neboť tady v blátu se stojí až k ohanbí  
a z hanby teprve růžový nach jde k hrudi  
a z lásky teprv albatros hlavy  
tepe křídly a zobák svůj noří.

Jsme pouhá cesta k nebi.

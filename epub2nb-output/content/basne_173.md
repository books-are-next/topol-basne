---
title: Bezejmenná
contentType: prose
---

<section>

Co kdyby?

To pochybuji

Co když ne?  
To také

Co když ano?  
Stále ještě

A přesto už doufám

Které zvíře anebo který člověk  
mi to může mít za zlé?

Dosud doufat  
už pochybovat —  
ještě pochybovat  
už doufat?

Kdo to rozhodne?  
Já samojediný  
anebo ty?

A když říkám Ty nemyslím tím  
pofiderního zanedbatelného  
jakéhokoliv souputníka či soudruha či souseda  
ojedinělé chvíle  
ale tebe kterého miluju doopravdy  
ne pro zisk že mi něco doneseš  
anebo zamlčíš  
že se mnou půjdeš — nahodilý chodec —  
tam k tomu svízeli a rozloučíš se  
a už ani ň a o kus dál

Ach ne jenom proto  
bych tě zdaleka neoslovil  
ptám se tě: po právu a po zákonu:  
Miluješ mě?

Jaký z toho kyne užitek?

Slast a strast  
ač plná strázní  
přesto sladká past

Ustrojil jsem ji na tebe  
Chceš mě v ní uvěznit?  
Proč se ptát: Je to láska

Kupující si vybere: Ona vzniklá  
byť kradla v samoobsluze je slepá  
poslepu jako nenapravitelný gurmán  
anebo diabetik  
nahmatá v braku svoje zboží

</section>

---
title: Koncentrák
contentType: prose
---

<section>

Jestli kdy kdo když prchal  
ne jako lupič z prázdné banky  
či jako vrah z tratoliště činu  
si řekl: Pomalu ne tak zbrkle!  
Jen prchal — ne už rozum  
instinkt sebezáchovy pud spásy!

Já ho nemám: prodlévám ohlížím se  
ještě polaskat tu chvíli  
tu chvíli kdy se šílí  
v návalu nebojácnosti

Stále se to opakuje: jsme v ráji  
u stromu pokušení  
v zahradě divů u kořenu zla

Mohli bychom se ze všeho jen těšit  
lenošit obdivovat div  
jakým petrklíč odemyká stvoření jara  
jak račí klepeto je zázračně  
stvořeno k uchopení

To všechno jsme napodobili  
i v oceli a v umělé hmotě  
ale nepamatujeme  
si samého Boha

21\. ledna 1980

</section>

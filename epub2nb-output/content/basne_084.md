---
title: ''
contentType: prose
---

## Ženichovo lože

Je obzor teskná páska smuteční  
Psi okusují záhon pivoněk  
Hosté růžovolící strávníci  
Už obcházejí s myrtou na klopě  
Osleplé okno jak pavoučí síť  
Je nalíčeno na paprsky jitra

Varhany schodů hrají pod hosty  
Spícího nevaruje nikdo  
Když z důlku po své hlavě sirotčí  
Se zvedne škvírou ve dveřích  
Se na něj upřou cizí zorničky

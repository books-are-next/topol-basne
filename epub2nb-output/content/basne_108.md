---
title: Příchozí
contentType: prose
---

<section>

Jak zrno na skleněné tabuli  
nebeskou slípku čekám  
Kolik hladových let si počkám  
jaký žár musí přijít jaký hřích  
na moji duši aby procitla?  
Snad plot který jsem miloval  
procitne znovu začne hnát  
a jeho ratolesti zastíní  
palčivé lože které pláč  
ochladit nestačí Ach pojď  
pomněnko z břehu mokrého  
bývala jsi mazlíček můj  
pomiluj pomiluj!

Ejhle Advent: přicházející radost  
Bůh horkou jehlou spravuje si plášť  
cídí se zašlé svícny otvírá se  
měděnou troubou nebesivý strop  
jedle pookřává jak z ní kanou  
slzy země krásné pousmání  
ji opět zdobí jak za slavných dob

Kdo leží na skle časem zprůhlední  
kdo čeká promění se v očekávání  
ale Kdo přichází kdo přichází  
v příchozího se promění

a přijde

</section>

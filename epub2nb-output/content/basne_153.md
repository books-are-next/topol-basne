---
title: Loučení se synem
contentType: poetry
---

<section>

Okno po ránu otevírám  
všude jenom zdánlivé ticho  
nic nikde nahlas jenom šelesty  
rousání myši ptačí pípnutí  
a vytrvalé svištění kosy

To v stříbrném vrboví se v ohybu cesty  
mihl můj plavovlasý syn  
nadlouho naposledy

Tolik loučení tak pomalých!  
Všichni balancují na ostří břitvy  
zdlouhavě bolestivě  
když předtím vpadli do našeho života  
úderem hromu

_10\. července 1981_

</section>

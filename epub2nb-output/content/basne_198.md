---
title: ''
contentType: prose
---

## \* \* \*

Mám odstonáno  
už zase odnikud nikam zdraví  
se plouží dnové příští  
Chvělo se to jak milosrdnost  
a bylo to dopuštění boží  
zas zalykat se svými játry  
ne už studna ale nestoudná past  
tak halabala přikrytá chvojím  
podoba hrobu

Tedy opět klamné  
příznaky uzdravení?

Sedět zpříma stát přihrbený  
mezi minulostí dosud nezcizitelnou  
a budoucností dosud neosvojenou

---
contentType: prose
---

## Sádrové sochy

Tahle báseň skautskými koleny klečí  
(to o sobě příliš dobře ví):  
záchvat sovětské hudby pod okny,  
to z Dunajevského dobrý vítr duje  
(ale i jiné, sladší),  
to skoro každou báseň předčí:  
když vzpoury k noži sáhnou,  
je nejveseleji a náměstí  
se čepejří, zla houfně hynou  
a dobré pomlázkové slunce nastrčí  
jak hrbatý svou kost k té slávě  
(však nebe močí na sádrové sochy).

---
title: Nebesa
contentType: prose
---

<section>

Slovácký malíř špachtlí nanášený  
Aby se rozpoznal  
A moravské a čínské džbány  
Z cigaret podezřelé chuti  
Bílá tma

Ty bledá nemáš oči v transu  
To pouze utkvěly ti v ráji  
Mého soucitu  
(Jeden před druhým ho tají)  
Hluboký výstřih demaskuje vnady  
Tělíčko ve třpytu

Půlnoc z nakrojené dýně vytéká  
Žluté a narůžovělé tkaní  
Jež se ti z prstů vysmeká

Tvoje pravda je daleko jak pravé hvězdy  
Pod stropem špachtlí malovaným  
Z cigaret podezřelé chuti  
Je koldokola bílá tma

</section>

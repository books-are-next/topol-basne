---
title: 22\. 5\. 1959
contentType: poetry
---

<section>

Už nejsi  
Někde bosý jdeš  
a zkřehlý láskou žadoníš:  
pro modro očí mých!

Z angreštů tvoje ruce kvetou  
a trávu sytí jako dřív  
Josefe zdálo se ti o koních  
na pelesti snů husarských  
až v chlebech svatojanských  
jsi našel pohozený bič

Zajásal jsi prvně se zaradoval  
a jak se v kalendáři objevil srpen  
klesl jsi na kolena opřen dlaní  
měl k rozdávání měl záři  
nasbíranou v prvních strništích

</section>

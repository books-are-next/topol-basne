---
title: Písnička
contentType: poetry
---

<section>

Šel mi pod okny kamnář  
asi nám spadla pec  
a to jsem vyhlížel klempíře  
máme děravou střechu  
nakonec přišel truhlář  
nedovedl udělat rakev  
Rozběhl jsem se za pekařem  
neměl pro mne chlebovou kůrku  
až jsem narazil na opilce  
vyhrožoval mi opuchlou pěstí  
chtěl jsem zavolat strážníka  
(močil zrovna v záhonu růží)  
zajistil mne pro rušení nočního klidu

</section>

---
title: '* * *'
contentType: prose
---

<section>

Že by nebyli démoni?  
Co je s pravnuky ohně?  
Kde jsou býčci potomci těch  
kteří v říji  
se zabydleli v Altamiře?  
Nevím to  
ale uhaduju z pohybu vlaštovek  
divé tkalcovské stavy  
které ač se tomu bráníme  
nás vepřádají a vetkávají  
až dovnitř světa

Lze se tomu ubránit?  
Je tam utrpení  
je to bachor první pramatky krávy  
jsou to podzemní stoky velkoměsta  
díže plná trpkého těsta  
tam spadnem tam jsme uhněteni

a pak už jenom žijeme  
tenhle život

</section>

---
title: ''
contentType: prose
---

## Dálnopis

Petrovi V.

Ve stínu stébel spím  
Slepice hrob mi hrabou  
Nad rakvi selky lelkuji  
Ministrant rozhoupává zvon

Holčička klůckem rozdrnkala plot  
Nehlučně zvučí harfa eolská  
Únavou zkosen padám na dýky  
Jež jitro tasí z štíhlých gladiol

Ční tupé hroty zaprášených skal  
Obzor se chvěje křídlem vlaštovčím  
V klamavých lukách kejhá hejno hus  
Jak z vlahých oáz padá ke mně stín

Žraločím stezkám svěřuješ se sám  
Kdesi daleko v spleti labských lian  
Pozoruješ měsíc v luzích nebeských  
Jak včerejší mou podobu už kosí

Ve stínu stébel spíš  
Slepice hrob ti hrabou  
Nad rakví selky lelkují  
Ministrant rozhoupává zvon

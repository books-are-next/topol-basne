---
contentType: prose
---

## \* \* \*

Bolí to jako neuchopit  
ležící krásné tělo  
a přec být přistižen při zločinu

Tak se říjnový den  
olovem lemovaný  
vtiskl do krajiny  
jako písmo se rozepsal déšť  
ve dlouhé sloky  
Tiše hodlám naslouchat tomu všemu  
už nezamilován  
a nepomýšlející na výměr daru  
Boky světla se sladce za oknem vlní  
se sloupu slétlý nenadály pták  
se stromu stlétlý očividný list  
Překotná závěj spanilého jsoucna  
z bradavek prsů prýštící  
sféra dosud božského ohně  
v rozrytém brambořišti

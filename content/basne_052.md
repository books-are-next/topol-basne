---
title: ''
contentType: prose
---

## Vábnička

Ach otče, za syna mě měj,  
co chci mi učiň rád,  
v sebe se obracej,  
ať zvát tě smím,  
když stůl je vystrojen.  
Snad je to nesnadné,  
líp ulpívat snad lze,  
co z veršů vrším zříš,  
to z trnů trůn je zde  
a z hoře keř i dým,  
když zvem tě blíž:  
mé matky zmatení,  
tvých zbylých věcí vích  
jak marně žadoní,  
smíš kabátů se bát,  
visících v předsíni?

Učiň své náčiní  
zas k lesku ochotné,  
dlátu své dlaně půjč,  
ať dřevák dvorem zní  
na nahém kameni.  
I hruška k záhrobí  
se lísá listovím,  
a střemcha stře svůj stín,  
javor svůj vor ti sám  
bezhlesně nabízí,  
trám prám ti vyslal vstříc,  
stráň mech ti prostírá,  
abys šel měkce blíž:  
co chtějí učiň rád,  
v sebe se obracej,  
ach otče!

Květen 1959

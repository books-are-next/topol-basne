---
contentType: prose
---

## \* \* \*

Že není bytí kde je hniloba?  
To se tak papouškuje  
a já v hnědi rozpadu zahlédnu zeleň  
drobné květy na mrchovišti tlení  
Může uhnít  
tímto životodárným způsobem  
i Lucifer padlý anděl  
když i pýr  
zbavený dobrodiní země  
posléze hnojí pole?

Jak je možné  
že tou říjnovou krajinou jdou oblaka  
jako velbloudi pouští  
a já čekám zda-li  
z nich nezaprší?

V hrdle své země plném žízně

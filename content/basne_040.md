---
title: Počátek světa
contentType: poetry
---

<section>

_Vítězslavu Nezvalovi_

Záře a purpur a šarlat a nach

Odkud odešel básník

Vlny přílivu  
Olizuji střídu jeho stop  
Drobí se v písku  
Zlaté spony pět padlých hvězd  
Už nad ním promlčuje hrob

Nemáš právo pozbývat tváře  
Ach ale bezprávný jsi  
Dědici smrti této  
Vlny odlivu  
Odnášejí tě k temné sluji

Nemáš právo rozpouštět úsměv  
Vápenná vodo  
V tvar velikonoční zaklet  
Smutný pro Kristovy slzy  
Dvě líbající se luny

Dva srpy srostlé v ostří  
Vejce do kterého jsi složen  
Bílé k světlu přichystané  
Tvůj hrob

</section>

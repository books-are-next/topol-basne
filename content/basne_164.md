---
title: Sestra
contentType: poetry
---

<section>

Syn svého otce ale nevídal jsem ho  
po celé věky (celé dny)  
Maminčina poslední naděje pozdní pokus  
po dvou bratřích kteří nepřežili  
sotva spatřili lunu přes její prs

Bratr své sestry ale z hlouposti  
už slavný ochořelé záduchou  
jsem ji nabádal: Měj spoustu dětí  
o všechny se budeme starat!

Donosila jediného syna lapala po dechu  
S obhroublou láskou v namoženém srdci  
mi řekla: To bys mi byl dal — stačil ten jeden!

</section>

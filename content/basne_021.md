---
title: De profundis
contentType: prose
---

<section>

O tělu pověst  
O tělu jehož hranice svírá  
A v němž je srdce zvon bijící v poplach

Tu je luk  
A tu je tětiva smyslů  
Tu jsou všechna tajemství světa  
Jak bourci v morušových chomáčcích  
Tu je zákon té skladby která do stop  
Jak do zrcadla vtiskne v opačném sledu  
Svůj vír a tíhu svou a pád

Lhostejnost k výpovědím žalobců  
Ve stínu ducha obhájcových ramen  
V jejichž pokrčení výsměch číhá  
Neboť každý obhájce dvojnásob soudí  
Proto si klientely hledí  
A každý obžalovaný je sám

</section>

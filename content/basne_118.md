---
title: Obětina
contentType: prose
---

<section>

Už není na štuk natož na mramor  
I múze z gypsu došla sádra  
V tvaroh tvar se jí bortí  
Transfúze citu lhavá míza  
Orgie pořádané nad mrtvým  
Idea v básni sklerotický rozum  
Na poukaz v apatyce koupený  
Místenka na vlak do las pegas  
Protéza pro invalidy

A tělo básně pochlórované  
V hromadném hrobě bez ozdob  
Drolí se pomalu a mouční  
Jako jablko zvané Skleněné letní  
Až jeho sladká Substance  
Není než větrem nabíraný prach

</section>

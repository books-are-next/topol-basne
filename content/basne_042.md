---
title: Tíže zemská
contentType: prose
---

<section>

Kanou medové plástve  
Rty se nebráni sladkým slovům  
Nos už si zvykl vůně krouží  
Oči jsou pohrouženy  
Nedaří se vidět na špičku nosu

Hrdlo se vzdorně zalyká  
Neboť ví  
Přijde Feidias a osvobodí  
Použije mne možná k hlavě Dia  
Ale ramena  
Je k neunesení to nésti

Paže  
Chtějí střežiti slova jak z úst kanou  
Cerberos s dvojitou tlamou  
A přec propouštějí

Hrudník  
Mříže obrostlé blanou

Věčně bdělý strážce  
Živí bez konce oheň  
Na lodi tonoucí

Boky  
Tam se teprv na rty nemyslí  
Ó tam se nemyslí

Nohy  
Masivní piedestal  
Nese spravedlivého i zlého

Země  
Šťastná nepocítí zradu

Nebesa  
Pouhá obloha jež nezná závrať

Slovo  
Kámen hozený a vždy se zřítí

</section>

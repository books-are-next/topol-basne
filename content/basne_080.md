---
contentType: prose
---

## Altový doprovod

Tak se na cestu chystám  
Flétna z lesa když lká

Co komu dlužím jsem srovnal  
Hubený oblék si zisk  
Z přehršle písku je balvan  
Z balvanu olbřímí skála  
Ze skály zrníčko prachu  
Drobínek prachu je země  
Země je pablesek pouhý  
Pablesek pouhý je hvězda  
Hvězda můj hubený zisk  
Flétna z lesa když lká

Holubích křídel se bojím  
Až padnou v štěpnici bílou  
Slzy tam sklidím jak hrách  
Hrách jako jablko oblé  
Z jablka vyroste strom  
Ze stromu jablko spadne  

Nezralé jablko zvadlé  
Marné jak zpozdilý pláč  
Ve stínu holubích křídel  
Flétna z lesa když lká
